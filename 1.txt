Фауст.Лірика
Ґете Йоганн Вольфганг


Філософська трагедія «Фауст» — безсмертний твір
класика німецької літератури Й.-В. Гете (1749—1832).
Автор порушує низку складних морально-філософських
проблем, робить спробу відповісти на запитання, у
чому сенс людського буття і що визначає сутність
людини. До книжки увійшли також кращі зразки його
лірики різних років.





ПОЕТ НАЦІОНАЛЬНИЙ І ВСЕСВІТНІЙ
   Майже в кожній європейській літературі є письмен-
ник, творчість' якого вважається не тільки найвищим
злетом національної- культури, але і її найхарактерні-
шим втіленням. Для Італії таким митцем єДанте, для
Англії — Шекспір, для Іспанії — Оервантес, для Ук-
раїни — Шевченко; цей перелік можна провадити й
далі. Для Німеччини таким митцем, шо став містким
символом національної духовної культури, є, безпереч-
но, Йоганн Вольфганг Гете (1749—1832).
   Ціла епоха німецької літератури, причому та епоха,
коли література стала дійсним осереддям життя нації та
її надією, небезпідставно називається «епохою Гете».
Вона охоплює останню третину XVIII і першу третину
XIX	ст., тобто розпочинається ще в глибинах Просвіт-
ництва, — знаменитого ідейного руху, який у XVIII ст.
поширився на всю Європу, — і завершується в добу
романтизму, що в німецькій літературі свій розквіт
пережив на рубежі століть.
   За усталеною схемою радянського літературознав-
ства, творчість Гете є породженням Просвітництва, до
якого радянська наука ставилася з підкресленим піє-
тетом як до великого «прогресивного руху», що ідео-
логічно готував буржуазні революції, і водночас вищим
досягненням культури німецького Просвітництва та її
синтезом. Не можна заперечувати належності Гете до
Просвітництва, інтегрованості певних аспектів його ду-
ховного світу й творчості цим ідейним рухом. Та не
можна й замикати його в рамках Просвітництва і не
помічати того, що феномен Гете далеко виходить за ці
рамки, захоплюючи такі сфери духу й творчості, до
яких просвітники не підносилися або ж ігнорували їх. І
справа не лише в тому, що творчий шлях Гете в значній
5
своїй частині тривав і після Просвітництва. Справа на-
самперед у природі генія Гете, в універсальності й пла-
стичності його творчого духу, здатності вбирати й син-
тезувати суперечливу повноту буття понад теоріями й
концепціями, в його органічній цілісності й русі.
Відомо, що до романтизму Гете ставився стримано, що
стосунки між ним і романтиками були складними, але
не можна не бачити, що багатьма гранями творчого
духу він був близький їм, що своєю творчістю він готу-
вав ґрунт для розквіту романтизму.
   Творчість Гете за жанрами й тематикою на диво
розмаїта, проте, аж ніяк не применшуючи цінності й
значення його прози і драматургії, слід сказати, що
серцевину цієї творчості становить поезія. Та й у
свідомості всього людства він є найбільшим німецьким
поетом і водночас однією з найвищих вершин світової
поезії. До поетичної творчості Гете слушно відносять і
його «Фауста», в структурі якого домінують поетичні, а
не драматичні елементи, і належить він, за традицій-
ним родовим поділом літератури, до визначних явищ
драматичної поезії. ?
   Творчий шлях Гете тривав мало не сім десятиліть.
Не так просто встановити початок цього шляху, бо
писати Гете почав десь із пізнього дитинства чи ранньої
юності, складаючи вірші та сценки для домашнього
театру. В домі свого батька, багатого й освіченого пат-
риція «вільного міста» Франкфурте, поет здобув добру
освіту, вивчив дві давні (грецьку й латинську) і три нові
(французьку, італійську й англійську) мови, що від-
крило йому найширший доступ до скарбів європейської
культури. З волі батька навесні 1765 року хлопець всту-
пив на юридичний факультет Лейпцигського універси-
тету, де навчався протягом трьох років. У «саксонсько-
му Парижі», як називали тогочасний Лейпциг, у моді
було рококо, і поезія Гете даного періоду розвивалася в
річищі цього мистецтва.
   Рококо було однією з найпоширеніших художніх
течій XVIII ст., яка найповніше виявилася в живописі
й декоративному мистецтві, але досить широко захопи-
б
ла й літературу. Генетично пов’язане з бароко, рококо
втратило його глибину, духовну та емоційну напругу й
звелося, головним чином, до вираження того, що у
XVIII ст. називали «осолодою життя». Головною метою
цього мистецтва було «скрашати життя», давати чут-
тєву насолоду. За поетичним каноном рококо і йшов у
своїй творчості лейпцигського періоду молодий Гете.
Провідною в поезії рококо була тема любові, однак
любові, що втратила пристрасність і драматизм і перетво-
рилася на витончену, але повсякденну чуттєву втіху. В
такому стилі Гете пише цикли «Анкета» й «Пісні Фре-
деріці Єзер», присвячені його лейпцизьким подруж-
кам, та чимало інших віршів.
   Несподівана й затяжна хвороба змусила Гете в серпні
1768 року залишити навчання в Лейпцигу й повернути-
ся до батьківського дому. На дозвіллі, що затягнулося
на два з половиною роки, у юнака з’явилася мож-
ливість багато над чим подумати й багато що пере-
оцінити. У нього пробуджується інтерес до філософії й
релігії, а також до магії і окультних наук, намічається
відхід від просвітницького раціоналізму і закладаються
основи його «філософської релігії». Водночас почи-
нається й ґрунтовна переорієнтація естетико-художніх
поглядів і уподобань.
   Навесні 1770 року поет приїздить до Страсбурга для
дальшого навчання в університеті. Тут завершується
злам у його світогляді й творчості — так би мовити,
народжується «справжній Гете». Тут, у старовинному
німецькому місті на Рейні, яке в середині XVII ст.
разом з усім Ельзасом перейшло до Франції, гостро
відчутною стала для Гете національна культурна тра-
диція, що йшла з глибини віків. Тут-таки він спіл-
кується з Й. Г. Гердером, видатним німецьким мисли-
телем і вченим, який розвивав перед Гете систему нових
поглядів на літературу й мистецтво. На противагу кла-
сицистам і просвітникам-раціоналістам, Гердер дово-
див: немає просто поезії для всіх часів і народів, справ-
жня поезія виростає на певному національно-історич-
ному ґрунті, не тільки її зміст, а й увесь художній лад
7
обумовлюється життям народу та його духовною куль-
турою і є їх органічним вираженням. За концепцією
Гердера, поезія тим вища, чим ближча вона до природи,
і звідси те значення, якого він надавав фольклорові.
Одне слово, у Страсбурзі Гете робить важливі відкриття,
починає по-іншому дивитися на німецьку літературу й
перспективи її розвитку. Згодом, у автобіографічній
книзі «Поезія і правда», він так сформулює це нове
бачення:	«Уважно придивляючись до вад німецької
літератури, неважко було помітити, що їй бракує
змісту, і до того ж змісту національного».
   Отже, у Страсбурзі Гете визрів для того, щоб на
початку 70-х років стати одним із зачинателів і провід-
ним митцем руху «Бурі й натиску», якому належить
виключно важлива роль в історії німецької літератури.
Демократичний у своїй основі, цей рух був виразом
протесту молодої бюргерської інтелігенції проти фео-
дально-кріпосницьких порядків і поневолення особис-
тості, проти застою і убозтва тогочасного німецького
життя. Учасники руху,— «буряні гени», або штюрмери
(від німецького Sturm — буря) — були палкими бунта-
рямй. їхній бунт нерідко набував усеохоплюючого ха-
рактеру, поширюючись на весь світовий уклад. Послі-
довники Руссо й Гердера, вони зневажали феодально-
бюргерське суспільство і протиставляли йому стихійну
природу та її творчі сили. Штюрмери обстоювали «ор-
ганічну теорію» художньої творчості, розуміння поета
як «природного генія», високу цінність фольклору. Ос-
новний тип героя в літературі «Бурі й натиску» — це
«природна людина» й водночас титанічна особистість,
повна стихійно-творчих сил природи, поєднана з загад-
ково-ірраціональними глибинами буття і чужа «впоряд-
кованому» суспільству, де панує поверхова розваж-
ливість і дріб’язковий егоїзм.
   У творчості Гете першої половини 70-х років літе-
ратура «Бурі й натиску» знайшла своє найвище
втілення. Проте йому були чужі крайнощі цього руху.
Найцінніша риса його творів цього періоду — довіра до
життя, прагнення до повноти й правдивості його вира-
8
ження, могутнє чуття реального, яке й надає образам і
картинам молодого Гете такої природності й повнокров-
ності.
   Творча діяльність Гете в першій половині 70-х pp.
вражає	незвичайним	розмахом та багатогранністю.
Йому належать найвищі досягнення «Бурі й натиску»
як в ліричній поезії, так і в інших літературних видах
і жанрах. Поряд з ліричними віршами він створює
чудові зразки патетичної поезії, масштабної змістом й
бурхливо емоційної. Тоді ж таки виникають у нього
задуми	філософсько-поетичних драм про Магомета,
Прометея і Фауста, з яких був здійснений лише ос-
танній задум, інші твори так і залишились у фрагмен-
тах. Глибокий інтерес викликає у поета національна
історія,	і в цій сфері	принципово важливим його звер-
шенням	є історична	драма «Гец фон Берліхінген»
(1773),	ЩО’ відкрила нові горизонти перед німецькою
драматургією. Не менше вабить Гете і сучасність, яку
він, в аспекті, близькому до реалістичного, відтворює в
уславленому романі «Страждання молодого Вертера»
(1774),	що мав незвичайний успіх у Німеччині і далеко
за її межами (потрапив навіть у Китай).
   Але зупинимося докладніше на ліричній поезії Гете.
В той час, коли навколо нього склався рейнський гур-
ток «буряних геніїв», у літературних колах Німеччини
точилися дискусії:	яким шляхом, французьким чи
англійським, має простувати німецька поезія, що, зда-
валося, безнадійно відстала за останні сто років. Фран-
цузький шлях — поезія класицистична, раціона-
лістична за змістом і нормативна за поетикою, підпо-
рядкована розробленому кодексові законів і правил;
англійський — поезія, яка дедалі більше проймалася
передромантичними віяннями й настроями, поезія
«вільної форми» і переважно емоційного змісту. Через
якихось п’ять років такі дискусії втратили сенс. Питан-
ня, яке ще недавно так хвилювало всіх причетних до
поезії, тепер здавалося розв’язаним остаточно. Одним
потужним вибухом свого поетичного генія Гете не
тільки підніс доти, здавалося, безнадійно відсталу ні-
9
мецьку поезію до європейського рівня, а й з багатьох
поглядів перевершив його. Головне ж, він ствердив її на
шляху самобутнього національного розвитку.
   Рішуче відкинувши застарілі канони й спираючись
на ідеї Гердера та фольклор, Гете створює ліричну по-
езію нового взірця, досягає в ній незвичайної безпосе-
редності й щирості поетичного вираження. Поезія Гете
почала зображати внутрішнє життя людини в динаміці,
вона — вся рух, уся ритм і музика. І якщо раніше
поети широко вдавалися до опосередковуючої образ-
ності — уособлень і персоніфікацій, алегорій і риторич-
них фігур, умовних стилізацій тощо,— то в Гете майже
зовсім зникає дистанція між переживанням і його сло-
весним виразом. Слово в нього стає немов безпосереднім
чуттєвим втіленням побаченого й пережитого поетом.
«Яким усе це було новим, скільки тут чарівничої свобо-
да, мелодійності й барвистості, як під бурхливим пори-
вом цих ритмів летіла пудра з раціоналістичних пе-
рук!» (Т. Манн).
   Ось славнозвісна «Майова. пісня», яку слушно нази-
вають віршем-вшуком, віршем-поривом:	вона майже
поспіль складається з вигуків, що виражають радість
життя й радість любові, які зливаються в один дзвінкий
емоційний акорд. Весняне буяння природи тут не бар-
висте тло любовного почуття і не музичний акомпане-
мент — вони становлять органічну єдність, внаслідок
чого почуття втрачає індивідуальні риси й стає могут-
ньою стихійною силою, що цілком захоплює і скоряє.
   В штюрмерський період Гете написав і кілька поезій
у стилі народних пісень: «Дика троянда», «Фіалка»,
«Фульський король», «Спіймав хлопчик синичку», ще
деякі вірші. Поет проймається духом і мелодикою на-
родних пісень, оволодіває секретами їхньої поетичної
чарівності, їхніми формами й ритмами, що міняються
зі зміною емоційного змісту. За словами відомого
німецького вченого А. Бельшовського, автора однієї з
кращих у XIX ст. монографій про Гете, «в міру того, як
поет поринав у хвилі народної поезії, власні його твори
набували тієї дивовижної звучності, тієї чарівної про-
10
стоти, свіжості й щирості, і водночас тієї пластичної
образності, завдяки яким вони, здавалось, на ціле
століття випередили поезію».
   Гете створює і чудові зразки поезії-гімну, наповненої
філософським змістом, який, цілком незвично для того*
часного читача, поєднується з бурхливою емоційністю
(«Пісня мандрівника в бурю», «Мандрівник», «Пісня
Магомета», «Ганімед», «Прометей», «Морська подо-
рож»). Абстрактні питання буття — людина в
світобудові, її місце й призначення, зв’язок з природою
та її стихіями тощо,— які раніше правили поетам за
предмет урівноважених, елегійно забарвлених філосо-
фічних роздумів, у Гете не лише по-філософському ос-
мислюються, а й переживаються з незвичайною емо-
ційною напругою, з темпераментом «буряного генія».
Характерного штюрмерського звучання набувають у
нього «вічні образи» світової літератури. Так, його Про-
метей — це бунтар, що кидає гордий виклик Зевсові,
який уособлює небесну й земну тиранію. Для гетівсь*
кого Прометея, на відміну від міфологічного, неприй-
нятний будь-який компроміс із тираном, він хотів би
звільнити людей від покірливості й зробити їх
вільними. Магомет у його «Пісні про Магомета» — це
видатна особистість, наділена могутньою волею, яка
згуртувала й повела за собою маси людей.
   Загалом же, поезія Гете надзвичайно багата на дум-
ки й почуття, теми й мотиви, стилі й форми. Здається,
жодна грань людського життя не обійдена в його пое-
тичному світі.
   Після 1775 року він відходить від «Бурі й натиску»,
та й рух цей із часом занепадає.
   Наприкінці ж 1775 року поет приймає запрошення
молодого саксен-веймарського герцога Карла-Євгена і
прибуває до його столиці Веймару, де й залишається до
кінця свого довгого життя — в ролі радника, міністра,
першого міністра, директора театру тощо.
   Ґрунтовні зрушення відбуваються не тільки в
світогляді Гете,— він схиляється до своєрідного ево-
люціонізму і основні надії покладає на моральне й есте-
11
тичне перевиховання людства,— а й у сфері естетико-
художній. Суть цих змін полягає в переході від суб’єк-
тивізму «Бурі й натиску» до інших принципів твор-
чості, заснованих на об’єктивному погляді на світ і
людину. «Для мене було радістю зображати мій внут-
рішній світ, поки я не знав зовнішнього світу»,—
зізнавався Гете вже старим.
   Багатогранність творчості великого німецького поета
просто вражає. Якщо в трагедії «Іфігенія в Тавриді»
(1786) та «Римських елегіях» (1788) найяскравіше вті-
лився його неокласицизм, то в романах про Вільгельма
Мейстера («Літа науки Вільгельма Мейстера», 1796 і
«Літа мандрів Вільгельма Мейстера», 1829) виразно
проступають елементи й тенденції реалізму, а в баладах
відчутні передромантичні й романтичні віяння. Най-
повніше ж художній універсалізм Гете виявився в його
трагедії «Фауст».
   Як зазначалося, задум цього твору виник у поета ще
в штюрмерський період. Тоді ж таки, десь 1773 року,
написано перший його варіант (знайдений дослід-
никами літератури у 1887 році й названий «Прафа-
уст»). А завершено трагедію 1831 року, тобто в передо-
станній рік поетового життя. Перше ж її повне видання
з’явилося вже посмертно. Одне слово, робота над «Фа-
устом» розтяглася майже на все творче життя Гете:
трагедію з повним правом можна назвати його під-
сумковим твором. Це не означає, що протягом шіст-
десяти років він тільки те й робив, що писав «Фауста»:
були періоди інтенсивної праці над ним, за якими на-
ставали тривалі паузи. Поступово складалася й кон-
цепція цього великого твору, набувши завершеності ли-
ше на останніх етапах роботи автора над трагедією, що
припадають на 1797—1801 і 1825—1831 роки.
   В основу сюжету трагедії покладено легенду про Фа-
уста, вченого й мага-чорнокнижника, що виникла в
Німеччині доби Відродження. Фауст був реальною
історичною особою (народився 1480-го року і помер чи
то 1536-го, чи 1539-го року). Він вражав сучасників
загадковістю своїх занять, у яких наука переплітається
12
з магією (риса, характерна для духовного життя Від-
родження), та незвичайністю поведінки. Уже за життя
про таємничого доктора почали ходити легенди. Про-
блемним ядром легенди про Фауста стало питання, яке
дуже хвилювало його сучасників,— питання про межі
дозволеності людського знання. Охоплений жадобою
пізнання й чуттєвих насолод, легендарний Фауст зара-
ди вдоволення цієї жадоби запродує душу дияволові. З
одного боку, сучасників захоплювало це прагнення до
знання, що відкидає всі межі й заборони, з іншого —
викликала страх та нелюдська ціна, яку платив за
нього Фауст, віддаючи душу на пекельні муки.
   У XVI ст. в Німеччині з’явилося кілька книжок про
Фауста, що мали успіх у читачів. На основі однієї з них
сучасник Шекспіра англійський драматург К. Марло
написав трагедію про доктора Фауста (1588). Англійські
актори занесли її до Німеччини, де цю п’єсу переробле-
но на виставу для лялькового театру, яку бачив моло-
дий Гете. В другій половині XVIII ст. загострюється
інтерес до сюжету про Фауста в німецькій літературі,
зокрема серед «буряних геніїв». Я. Ленц і Ф. Мюллер
пишуть на цей сюжет драматичні твори, Ф. М. Клінгер
створює роман «Життя Фауста» (1791). У штюрмерсь-
кий період творчості звертається до теми Фауста й Гете.
   Але ті драматичні сцени, які він написав 1773-го
року, насправді є лише «Прафаустом», тобто відда-
леним підступом до уславленого твору. Це суто штюр-
мерський твір про «генія», який, розчарувавшись у
«книжному знанні», • прагне повноти життя та чуттєвих
утіх і, зустрівши скромну й чарівну дівчину, губить її
своєю любов’ю.
   Першу частину остаточної версії «Фауста» Гете за-
вершив 1797—1801-го pp., а опублікував 1808-го року.
   Глибина змісту «Фауста» розкривалася поступово,
але вже деякі сучасники давали йому захоплену оцінку.
Пушкін порівнював це «найвеличніше творіння пое-
тичного духу» з епосом Гомера і твердив, що «Фауст» є
таким же найповнішим поетичним вираженням нового
часу, як гомерівський епос — класичної давнини. У
13
XX	ст. в Німеччині та за її межами утверджується дум-
ка, що гетівський «Фауст* відзначається глибоким про-
никненням у дух нової європейської цивілізації» є її
символічним вираженням. Відомий німецький філософ
та історик культури О. Шпенглер у творі «Смеркання
Заходу» називає цю цивілізацію «фаустівською», вбача-
ючи її визначальні риси в динаміці, невпинному русі,
спрямуванні до нескінченності.
   Повний текст «Фауста» складається з двох частин,
присвяти й двох прологів. Для розуміння трагедії прин-
ципове значення має «Пролог на небі», де визначено
глибинну концепцію твору, що проймає всі його части-
ни й надає йому єдності. Автор увів «Пролог на небі»,
щоб прояснити комплекс основних ідей, якому підпо-
рядковані всі вчинки Фауста й усі дії Мефістофеля,
внести в них концепційний зміст. На небі відбувається
дискусія між Господом і Мефістофелем з приводу тієї
гри, яка вчиняється з Фаустом, і про закладений у цій
грі сенс. Як' зазначає сучасний німецький дослідник
К. О. Конраді, завдяки цьому «все, що далі чинить
Фауст і що відбувається з ним, розігрується ніби на
сцені, перед очима самого Бога. Драма набуває рис
містерії, театром же їй служить всесвіт. Високий Гля-
дач, він же й Найвищий Суддя, незмінно присутній при
розвитку дії, хоч далі в русі сюжету ця присутність
безпосередньо не виявляється. На очах у глядача звер-
шує свій круг людська доля в очікуванні того, коли
Найвищий Суддя винесе їй свій вирок».
   Можна сказати, що в «Пролозі на небі» ставиться
проблема людини, її сутності, її місця й призначення в
світобудові. Вирішується ця проблема на своєрідному
«експерименті» з Фаустом, і ті випробування, яким
його піддає Мефістофель, мають зрештою підтвердити
або гідність людини, або її нікчемність. Усе це робить
Фауста протагоністом — головним позитивним ге-
роєм — дійства вселенського масштабу та значення і
надає його образові грандіозного філоеофсько^сим-
волічного змісту. Та разом з тим, принаймні в першій
14
частині твору, Фауст лишається для читачів «живою
людиною» з рельєфними індивідуальними рисами.
   В першій сцені першої частини ми бачимо Фауста в
стані глибокої духовної кризи. Він переживає трагедію
вченого, який пересвідчився, що набуті знання не спри-
яють тому, щоб «духовне око // В природи творчий вир
заглянуло глибоко». Він робить спробу прорвати обме-
женість знання за допомогою магії і осягнути таємничі
закони світового цілого, але викликаний ним Дух Землі
відмовляється йому коритися. В першій сцені цікавий
ще епізод розмови Фауста з його учнем Вагнером, який
представляє в трагедії тип кабінетного вченого, що за-
довольняється книжним знанням і не поривається
пізнати «світу внутрішній зв’язок». Залишившись зно-
ву на самоті, Фауст підводить невтішний підсумок свого
життя і підносить до уст келих з отрутою. Але тут
лунають дзвони й хоровий спів, які сповіщають про
воскресіння Христа. Очевидно, це знак, що подає Най-
вищий Глядач дійства Фауста і відхиляє його руку з
отрутою.
   Ще одна принципово важлива сцена першої частини
твору — «Кабінет Фауста», в якій протагоніст складає
угоду з Мефістофелем. Сцена угоди з чортом є в усіх
творах на фаустівську тему, але в Гете вона наповнена
іншим змістом. «Догетівські» Фаусти прагли головним
чином чуттєвих насолод, у гетівського визначальними
виступають інші прагнення, і висуває він інші умови.
Він прагне все відчути і все пізнати, задовольнити жагу
життя й пізнання, і Мефістофель зобов’язується сприя-
ти йому в цьому без чітко визначеного терміну, до
моменту, коли Фауст задовольниться досягнутим: «Як
буду змушений гукнути: «Оіинися, мить! Прекрасна
ти!» — // Тоді закуй мене у пута, // Тоді я рад на згубу
йти».
   Мефістофель не сумнівався в тому, що легко досягне
мети, омолодивши Фауста на відьомській кухні й зану-
ривши в стихію чуттєвості. Але дияволові довелося роз-
чаруватися. Спочатку Фауст справді кидається в цю
стихію. Проблеми пізнання, пошук істини в першій
15
частині трагедії відходять на другий план. Мефістофель
влаштовує йому зустріч з Маргариток», і історія кохан-
ня Фауста й цієї дівчини стає провідним сюжетно-тема-
тичним мотивом першої частини.
   Спершу Гретхен викликає у Фауста лише чуттєву
пристрасть, але далі його почуття поглиблюється й оду-
ховнюється. Юна й чиста дівчина, Гретхен уся відда-
ється своєму почуттю, її кохання зображається як при-
родна й невинна і водночас палка й безоглядна при-
страсть. Однак це кохання роковане з самого зароджен-
ня, бо воно було викликане диявольською силою і
розвивалося, так би мовити, за її сценарієм. Над ним
увесь час висіла тінь Мефістофеля, якого Гретхен
розпізнала за своїм коханим у заключній сцені першої
частини у в’язниці. Самозабутнє кохання приводить
дівчину до конфлікту з тим вузьким патріархальним
світом, у якому вона виросла. Охоплена жахом перед
його невблаганними моральними законами, Гретхен гу-
бить зі світу' народжену дитину й стає перед судом. У
безодні відчаю, вважаючи себе злочинницею, покину-
тою людьми й Богом, вона відмовляється від порятунку,
що пропонує їй Фауст. Мефістофель висловлює не
тільки свій, а й загальнолюдський присуд, вигукнувши:
«Вона рокована!» Але заключна репліка — заперечення
з неба: «Врятована!» Врятована великою любов’ю і
незмірним стражданням, і в останній сцені всього тво-
ру, теж містеріальній, де відбувається «виправдання
Фауста», «одна покутниця, що звалася колись Грет-
хен», лине з висоти, щоб супроводити його душу у вищу
небесну сферу.
   Особлива роль належить у творі Мефістофелю, по-
стійному супутникові Фауста, його підпомагачеві й вод-
ночас ворогові, що прагне завести його в тенета й заво-
лодіти його душею. В розробці образу Мефістофеля тра-
гедія Гете теж глибоко відрізняється від інших творів
на цю тему. В догетівських творах Мефістофель — чорт,
посланець сатани, одне слово,— зло, абсолютно проти-
ставлене добру, інфернальне й згубне для людини, і за
угоду з ним доводиться платити найстрашнішу ціну. У
16
Гете ж Мефістофель, поставши перед Фаустом, дає собі
самоатестацію, яка є ключем до цього образу: «Я — тої
сили часть, // Що і робить лиш добро, бажаючи лиш
злого». Отже, зло тут виступає складовою частиною
діалектичної двоєдності, що- рухає життя і сприяє також
творенню добрих справ. Господь у «Пролозі на небі» так
визначив функцію Мефістофеля при Фаусті: він має не
давати протагоністові впадати в спокій та самовдово-
леність і постійно спонукати його до дії. В згаданій
діалектичній двоєдності Мефістофель — дух заперечен-
ня, критики, руйнування, що поширюються на все су-
ще. Але ж заперечення в філософському трактуванні
Гете — необхідний супутник і передумова творення,
поступу, до чого великою мірою і зводиться роль «духа
зла» при Фаусті. В усьому цьому проступає світлий філо-
софсько-історичний оптимізм, притаманний добі Просвіт-
ництва й самому Гете.
   Універсального задуму «Фауста» в першій частині
повністю не реалізовано. В ній «експеримент із Фа-
устом» тільки розпочався і, власне, зупинився на почат-
ковій, «чуттєвій» стадії. Минали роки, а друга частина
не з’являлася, і почала ширитися думка, що старий
поет уже неспроможний завершити свого унікального
твору. Та й сам Гете якийсь час був схильний так
вважати. Він навіть підготував для наступних поколінь
щось на зразок плану-проспекту другої частини «Фа-
уста», щоб вони знали, як мав розгортатися твір і чим
завершитися. На щастя, перейшовши сімдесятилітній
рубіж, поет відчув новий приплив творчих сил і зміг
протягом 1825—1831-го років завершити «Фауста».
   Друга частина трагедії значно більша за обсягом і
набагато складніша за змістом та формою. Її провідний
ідейно-тематичний мотив — «спокуси Фауста», в якому
реалізується генеральна ідея твору. В її реалізації особ-
ливо важливі такі епізоди: це, по-перше, перебуван-
ня Фауста при імператорському дворі, де його піддано
випробуванню владою, почестями, високим становищем
у суспільстві; по-друге, це розгорнутий епізод з Геленою
Спартанською, котра була для Гете ідеалом краси як
17
вищої форми буттєвої досконалості і символом кла-
сичної давнини. І, нарешті, це будівнича діяльність
Фауста, який на відвойованій у моря землі хоче ство-
рити прообраз суспільства, де люди житимуть вільно і
діяльно.
   У другій частині «Фауста» події розгортаються як
ланцюг сюжетно неміцно пов’язаних між собою
епізодів. Поет вільно поводиться з часом і простором,
дія переноситься з однієї епохи в іншу — з пізнього
середньовіччя в античність, з античності в сучасність, а
також у різні світи — реальні й фантастичні, історичні
й міфічні. Це грандіозне дійство на сцені світу-театру, і
все те, що проходить перед нами, — ситуації й події,
персонажі й міфічні істоти,— значиме не своїм реаль-
ним, предметно-конкретним, а символіко-алегоричним
змістом. Це саме символи й алегорії, в яких Гете праг-
нув виразити реальні й уявні знання про сили, що
правлять світом, — не лише природи, а й людським,
духовним і моральним світом. Як правило, цей сим-
воліко-алегоричний зміст дістає наочне поетичне вира-
ження, але при всьому тому нерідко лишається «непро-
зорим», таким, що не піддається достатньо визначено-
му осягненню.
   Отже, в другій частині твору відбувається масштабне
освоєння Фаустом об’єктивного світу в його найваж-
ливіших життєвих сферах і водночас триває випробу-
вання героя. При імператорському дворі перед ним від-
кривається світ державного життя й політики. Та Фауст
не знаходить себе в царині державно-політичної
діяльності. Тим більше, що імперія охоплена тотальною
кризою і являє собою суцільний розпад та гниття, які
охопили всі стани суспільства і всі життєві сфери. За
підказкою Мёфістофеля, Фауст радить імператорові ви-
пускати паперові гроші, за що той і хапається, тим
самим лише поглибивши кризу.
   Наступний з основних епізодів другої частини —
виклик Гелени з царства тіней і шлюб Фауста з нею. У
цьому відбився характерний феномен духовного життя
Німеччини (та й інших європейських країн) кінця
18
XVIII cr. Тоді, в добу неокласицизму, виник своєрідний
культ класичної давнини, в якій знаходили не тільки
художній ідеал, а й взірець громадського устрою, що
ґрунтується на свободі особистості й високорозвиненому
почутті громадянськості. Як зазначалося, Гелена Спар-
танська була для Гете не просто ідеалом жіночої краси,
а й втіленням високої досконалості, тобто тієї краси, що
здатна підносити й облагороджувати людей, символом
класичної Еллади. Фаустове прагнення Гелени й сим-
волізує, зрештою, згаданий феномен духовного життя
Німеччини, пов’язаний з культом античності. Так само
шлюб Фауста з Геленою і його драматична розв’язка
символізують спробу синтезу новочасного європейського
духу з класичною культурою античності — і немож-
ливість такого поєднання. Після загибелі сина від цього
шлюбу — Евфоріона — Гелена залишає Фауста і повер-
тається в царство тіней: «тіло її зникає, одіння ли-
шається в його руках». Алегорія тут цілком прозора:
набутком нового часу лишаються тільки досконалі фор-
ми класичної культури античності, тоді як її дух утра-
чено без вороття.
   До речі, в образі Евфоріона Гете вшанував пам’ять
великого англійського поета Байрона, який яскравим
метеором спалахнув на небосхилі європейської роман-
тичної поезії і загинув у Греції в той час, коли робота
над «Фаустом» увійшла в завершальну стадію.
   В заключному епізоді Фауст отримує від імператора
морське побережжя, і в нього виникає задум створити
на цій землі нове суспільство, засноване на праці й
свободі: «Мільйонам ми настачим місця тут, // Стихію
зборе їх свободний труд». Він весь заполонений будів-
ництвом, своїм грандіозним проектом, у якому вбачає
контури суспільства майбутнього. Навіть більше, в цій
будівничій — у найширшому значенні слова — діяль-
ності він знаходить сенс буття і переживає «вищу
мить», відкриття істини. Але зауважмо, що все це Фа-
уст переживає, осліплений Турботою. Брязкіт лопат ле-
мурів, які копають йому могилу, він приймає за гомін
будівництва.
19
   Який же реальний зміст виражений у цих символіко-
алегоричних ситуаціях та образах заключної дії тра-
гедії? Безперечно, Гете; дуже чутливий до процесів і
вимог реального життя, відбив тут процес бурхливого
розвитку капіталізму, що розгорнувся в той час на
Заході. Відбувався цей розвиток зі своїми суперечностя-
ми й негативними проявами, що добре усвідомлював
поет. У трагедії — це весь аспект дій Мефісгофеля,
лихого духа, який і в цій справі виступає помічником
Фауста. Водночас, як і в кожну перехідну епоху,
діяльний людський дух, — у трагедії Гете — дух Фа-
уста,— породжує утопічні проекції на майбутнє, що їх
автор «відсікає» від реальності сліпотою головного ге-
роя. Проте це не означає, що поет вважав їх
безплідними химерами.
   «Вища мить» Фауста — це відкриття «верху премуд-
рощів земних», істини буття, яку він і формулює в
славетному передсмертному монолозі:	«Служить цій
справі заповітній — // Це верх премудрощів земних: //
Лиш той життя і волі гідний, // Хто б’ється кожен день
за них». Мефістофель це сприймає- як відмову Фауста
від подальших пошуків, як його вдоволення досягну-
тим, і готовий заволодіти Фаустовою душею. Але дия-
вол марно святкує перемогу: свою «вищу мить» Фауст
переживає тільки в прагненні, у мрії про майбутнє,
виражена вона - в умовний спосіб. З’являються ангели,
які відбирають у Мефісгофеля Фаустову душу.
   В радянському літературознавстві згаданий монолог
Фауста трактувався як вищий і остаточний ідейний
висновок твору. Але це трактування хибує на спро-
щеність та однобічність і далеко розходиться з авторсь-
ким задумом, з концепцією образу Фауста і всієї тра-
гедії.
   У сцені зі. згаданим монологом маємо сюжетно-тема-
тичну розв’язку «Фауста»: завершення пошуків героя,
осягнення ним вищої істини буття. Та це не означає, що
тим самим вичерпується основний ідейний зміст твору,
знаходить завершене вираження авторська концепція.
«Верх премудрощів земних», який відкривається Фа-
20
устові в момент осяяння,— це, врешті-решт, суб’єк-
тивна істина героя, котра для автора не є вищою й
універсальною. Як свідчать текст твору й автокомен-
тарі, погляд Гете набагато ширший, складніший і не
виключає можливості іншої системи оцінок дій героя й
інших істин. За аналізованою сценою йде ще одна,
містерійна, яка перегукується з «Прологом на небі» і є,
по суті, епілогом, бо в ній знаходить завершеність кон-
цепція твору, дається присуд Фаустові та його діянням.
   Слід ще підкреслити, що трагедія зовсім не є апо-
логією Фауста, як її звичайно в нас тлумачили, а голо-
вний герой не є виразником авторського світобачення, а
лише певних його сторін. Уважно читаючи твір,
помічаєш, що Гете зберігає критичну дистанцію щодо
свого героя, він бачить не тільки його подвижництво, а
й'його помилки та провини, те, що мовою християнства
звуть гріхом. Зворотний, деструктивний бік особи і
вчинків Фауста чуйно вловив і точно висловив Іван
Франко: «Свобода сильної особи не тільки в думці й
бесіді, але і в дійстві, свобода без огляду на те, чи вона
приносить добро, чи муку другим, слабим особам, щоб
тільки сильному приносити певну суму щастя — ось
яка була головна пружина суспільно-політичної й ду-
ховної революції XVIII віку, що становить движучу си-
лу й трагедії «Фауст». Сам Гете писав про фінал трагедії
у листі до свого знайомого Ф. Рохліца: «Мефістофель
переміг не більше як наполовину, і, хоч половина вини
лежить на Фаусгі, відразу вступає в силу право «старо-
го» (Господа), і все завершується по справедливості».
   Отже, в епілозі, де дія знову переноситься в небесні
сфери, йдеться зовсім не про апологію Фауста, а про його
виправдання перед судом найвищої духовно-моральної
інстанції. Як і в інших класичних творах літератури, в
трагедії Гете «проблема Фауста» переноситься в мораль-
но-етичну сферу, де автор і пробує знайти остаточну
відповідь. За його концепцією, Фауст чинив як добрі,
так і лихі справи (правда, не завжди з власної волі), але
він гідний виправдання, оскільки головним мотивом
21
його дій був пошук істини, прагнення знайти своє місце
й призначення в світоукладі.
   Однак було б перебільшенням сказати, що в мораль-
но-етичній сфері Гете знаходить остаточне розв’язання
«проблеми Фауста». Фінал трагедії складний і не по-
збавлений суперечностей, у ньому теж більше поставле-
но питань, ніж дано відповідей. Та це й не було метою
Гете — знайти універсальну відповідь і підвести
«ідейний підсумок» твору. Завершуючи «Фауста», він
писав у одному з листів, що трагедію задумано так, щоб
у ній «усе разом являло відверту загадку, яка знову й
знову буде непокоїти людей і давати їм поживу для
роздумів».
   А хіба не в цьому, зрештою, полягає сутність і при-
значення великих творів мистецтва?
Дмитро Наливайко
ФАУСТ

ПРИСВЯТА
Знов близитесь ви, постаті туманні,
Що вже мені Уявлялися колись.
Чи вдержу вас? Чи знову тій омані
Мої чуття прихильно піддались?
Ви ринетеІ Пануйте ж, неотриманні,
Коли вже ви так владно піднялись;
Моя душа бентежно молодіє,
Коли від вас чудовний дух повіє.
Ви принесли веселих днів картини
1 образів навіки любий рій;
J першого кохання й дружби тіні;
Встають, немов у казці прастарій.
Згадалися життя зигзаги звинні,
Минулий жаль, і втрати біль гіркий,
І ймення тих, що їх зрадлива доля
В цвіту стяла, мов квіти серед поля...
Пісень моїх не чують ніжні душі,
Що слухали пісні юнацьких днів;
Розвіялись бесіди наші дружні,
їх відгомін давно вже відбринів.
Кругом чужі, хоч, може, й не байдужі,
Та їх хвала не радує чуттів;
А ті, що їх, мов рідні, привітають,—
Розкидані, десь по світах блукають.
І знов мене привиддя полонили,
Неначе звуть в мовчазне царство сна.
Колишній спів мій, майже занімілий,
Лунає знов, мов арфа чарівна;
Я стрепенувсь, і сльози забриніли,
І серце враз відтало аж до дна...
Теперішнє здалека ледве мріє,
А що пройшло — ізнов живе і діє.
24
ПРОЛОГ У ТЕАТРІ
Директор театру, поет 1 комік.
Директор
Обидва ви не раз мені
В пригоді стали в хвилю скрути;
Скажіть, яким повинен бути
Театр у нашій стороні?
Бажаю я завжди юрбі годити:
Вона живе, дає й другому жить.
Стовпи стоять, поміст із дощок збитий,
І всяк туди, на свято мов, спішить.
Сидять усі вже, звівши вгору брови,
До подиву і захвату готові.
Я знаю, як сподобатися всім,
А все ж чомусь сьогодні страшнувато;
Хоч путнє щось незвично бачить їм,
Але вони читали страх багато.
Як змайструвать виставу нам таку —
Нову, й живу, і людям до смаку?
Люблю, коли у нас під балаганом
Гучна юрба хвилює ураганом
І тиснеться до цих дверей вузьких,
Мов. у переймах болісно-тяжких.
Ще в білий день, ще о четвертій
До каси товпляться дістать квиток
І ладні битися за нього до півсмерті,
Мов це — в голодний рік насущника шматок.
Лише поет зробить це диво здібний;
О	друже мій, тут твій талант потрібний!
Поет
Не говори про натовп той нікчемний;
Його діла високий дух гнітуть,
Затьмарюють, як морок ночі темний,
Затягують у вир, у каламуть.
25
Веди мене в небесний світ таємний,
Де радощі поетові цвітуть.
Лиш там любов і дружба нас чекають,
Божественні чуття в серцях плекають.
Що в глибині грудей у нас постало,
Що, тремтячи, зірвалось на уста,
Невдало раз, а інший раз і вдало,—
Поглине все хвилина зла й пуста;
А що роки у серці визрівало,
В довершене творіння вироста.
Примарний блиск живе одну хвилину,
Правдивому нема в віках загину*
Комік
А що мені з потомних тих віків?
Коли б і я про них лиш говорив,
То хто б сучасників розважив?
А їм потрібен добрий жарт,
І вже чогось веселий хлопець варт,
І чимсь в суспільстві він заважив.
Хто зацікавить публіку зумів,
Того вона не кине цінувати;
Що більше буде слухачів,
То легше їх опанувати!
Отож зробіть нам п’єсу до пуття
І виведіть фантазію і волю,
Кохання й розум, пристрасть і чуття,
Та й дурості якусь там дайте ролю.
Директор
А головне, як більш перипетій!
Бо глядачі цікаві до подій;
Як більше сцен напружених, рухомих,
Щоб всяк дививсь, не зводячи очей,—
І ви попали вже в число відомих,
Усюди люблених людей.
Лиш масою підкорите ви масу,
Для себе в ній всяк найде штучку ласу;
Де всього є, там кожен візьме щось,
Й видовище до серця всім прийшлось.
Даєш нам твір — давай в шматках, на милість,
Таке рагу нам вигідніш, як цілість,
Бо легко зготувать і зручно подавать.
Нащо тобі здалась довершена умілість?
Хоч що дай публіці — на шмаття буде рвать...
26
Поет
Ганебне ремесло ганебним буде скрізь
І справжньому художнику не личить.
Та ви, я бачу, завзялись
Нікчемних партачів звеличить.
Директор
Такий докір мені не заболить:
Хто дума путнє щось зробить,
Знарядь шука, як до роботи.
А вам — м’які дрова колоти;
Для кого пишете? Глядіть:
Ось цей з нудоти йде сюди,
Той — за столом по зав’язку напхавшись,
А той (найгірший він завжди) —
Газет усяких начитавшись.
До нас збігаються, немов на маскарад,
Побачити цікаве кожен рад.
Тут дами напоказ з'являються ошатні;
Це теж артистки, лиш безплатні.
Ви дивитесь з поезії висот,
І всі поклонники вам любі;
Погляньте ж ближче на народ:
Одні холодні, другі грубі.
Той по виставі йде у карти грать,
Той зночувати ніч в обіймах у повії;
ЧИ ж варт для них бентежить мрії
І муз шляхетних турбувать?
Кажу ж вам, лиш пишіть,
Все більш і більш пишіть,—
І зразу шлях до успіху відкритий,—
Людей аби із плигу збити,
Бо трудно їх задовольнить...
Що з вами? З радощів? Чи що болить?
Поет
Іди шукай деінде наймитів!
Ти хочеш, щоб поет занапастив
СЬій вищий дар — і пориви, і мрії
Природою натхненого творця!
Чим він чарує всі серця?
Чим він скоряє всі стихії?
Це та гармонія, що лине із грудей
І обійма весь світ — природу і людей.
Коли природа свій починок вічний,
Байдуже прядку крутячи, пряде,
27
І всіх створіннів гурт негармонічний
Різноголосячи гуде,—
Хто вносить лад усюди живодайний,
Вливає ритм у кожен рух і звук?
Хто всі ті голоси в хорал єднає зграйний,
В акордів голосних врочистий перегук?
Хто каже бурі в пристрасті ревіти,
Зорі вечірній в роздумі сіять?
Хто може всі весняні пишні квіти
До ніг коханої прослать?
Хто лаврові листки спліта в вінок,
Щоб увінчати почестю героїв?
Хто олімпійцям захист і зв’язок?
Поет, людської сили прояв.
Комік
Явіть же нам ту силу сповна,
Хай творчість так у вас іде,
Немов пригода та любовна.
Буває, двох десь випадок зведе,
А там пішли побачення й розмови,
Щасливі сни й пробудження раптові,
Надії хміль і гіркота оман,—
І так незчуєшся, як вродиться роман!
Таку і ви нам п’єсу дайте,
В життя людське чимглибше заглядайте!
Всі так живуть, а бачать так не всі,
Тож покажіть життя у всій красі.
Картини барвні, світло тьмяне
Та іскра правди в млі омани —
І наварили ви пиття,
Що людям скрашує життя.
І йде сюди замріяне юнацтво,
Йому наш твір — чудесне відкриття,
І йдуть сюди вразливі на чуття,
Для них ця гра — переживань багатство.
І кожен тут знаходить щось своє
І бачить те, що в нього в серці є.
Ще здатні всі вони і до плачу й до сміху,
Шанують пориви, із блиску мають втіху.
Хто всього знав, тому попробуй догоди!
Хто починає жить — подякує завжди.
Поет
Верни ж мені той час блаженний,
Коли я жити починав,
28
Коли пісень потік натхненний
З джерел незглибних виринав;
Коли в туман був світ повитий
І чар закритий в пуп’янки,
Коли барвисті і п’янкі
В лугах веселих рвав я квіти...
Я бідний був — і все я мав,
І правду й вигадку кохав...
Верни ж ті пориви чудові,
І серця жаль, і щастя сни,
І міць ненависті й любові —
Минулу молодість верни!
Комік
Та молодість потрібна лиш,
Як ворог у бою натисне,
Як дівчина, усіх миліш,
Тобі сама на шию звисне,
Як вабить здалеку вінок
Тебе добігти ген до цілі,
Як на умі тобі танок
І пиятика ночі цілі,—
А струни ліри золоті
Рукою вправною торкати,
Назустріч обраній меті
Стежками звинними блукати,—
Це вам, старим, і бог велів,
І цьому тільки маємо радіть ми,
Бо старість з нас не робить малюків,
Вона лиш застає нас дітьми.
Директор
Покиньте спори й аргументи,
Лишіть докори й компліменти,—
За них нічого не купить;
До діла треба приступить.
Натхнення, настрій — то бридня все,
Сміліші будьте, їх не ждіть.
Коли поетом ти назвався,
Умій натхненням володіть!
Варіть же швидше, друже милий,
Кріпкий напій, що ми ждемо;
Чого сьогодні не зробили,
Те завтра не прийде само!
Отож і дня дарма не гайте,
Як тільки є можливість десь,
29
За коси враз її хапайте
І вже із рук не випускайте,
Поки свого не доб’єтесь.
Адже яких лише дивацій
Не бачив наш німецький кін!
Тож не шкодуйте ні машин,
Ні чудернацьких декорацій.
Не бракуватиме зірок,
І сонця, й місяця, і неба,
Дамо й води, й вогню, як треба,
І скель, і звірів, і пташок!
Так розміркуйте ж все дотепно,
На сцені всесвіт умістіть
І швидко й бережно пройдіть
Із неба через землю в пекло.
ПРОЛОГ НА НЕБІ
Господь, архангели,
згодом Мефістофель.
   Р а ф а ї л
Могутнім громом сонце грає
В гучному хорі братніх сфер
І путь накреслену верстає
Од первовіку й дотепер.
Цих незбагненних див видіння
Сповняє силою серця,
І, як у перший день творіння,
Величні всі діла Творця.
   Г а в р и ї л
Земля із швидкістю страшною
В просторі крутиться-літа,
1 райське світло дня чергою
Зміняє ночі темнота.
Хвилює море неозоре
І шумом скелі покрива,
Та сфер стремління вічно-скоре
І гори, й море порива.
   М и х а ї л
Бурхають бурі навзаводи,
Шумлять нестримано кругом
І огортають твердь і води
Таємно-ірізним ланцюгом.
Блискоче з хмар руїнний пломінь,
Громам осяюючи путь,
Та всеблагої ласки промінь
Приборкує стихії лють.
   Всі троє
Цих незбагненних див видіння
Сповняє силою серця;
І, як у перший день творіння,
Прекрасні всі діла Творця.
31
   Мефістофель
0	Господи, ти знов між нас явивсь,
Питаєш, як ідуть у кого справи;
Між челяддю і я тут опинивсь,
Бо ж завше був до мене ти ласкавий.
Не вмію я так компліментів править,
Як ангели, удатні на язик,
Від пафосу мого ти б засміявся навіть,
Коли б ти був од сміху не одвик.
СЬнця й світи залишу я в спокої —
Я свідок лиш мізерності людської.
Смішний божок землі не зміниться ніяк,—
Як спервовіку був, так і тепер дивак.
Погано він живе! Не треба
Було б йому давать і крихти світла з неба.
Тим розумом владає він,
Щоб жити, як тварина із тварин.
Та він же чисто коник той цибатий
(Пробачте порівняння це мені):
Не підлетить, а вміє лиш стрибати
Та знай сюрчить в траві свої пісні.
Та у траві іще б якось жилося,
Так ні, притьмом в болото суне носа.
Господь
1	вічно скаржишся мені ти!
Невже ж тебе задовольнити
Земля ніколи не змогла б?
   Мефістофель
Ні, Господи! На ній одне лихе твориться:
Так люди мучаться,
   що жаль на них дивиться,—
Вже проти них і запал мій ослаб.
Господь
Ти знаєш Фауста?
   Мефістофель
Він доктор?
Господь
Він мій раб!
   Мефістофель
Та раб то раб, а служить по-якому?
І їсть, і п’є він щось не по-земному.
Його думки, на безум хворі,
32
Ширяють десь в непевній далині.
То з неба 6 він зірвав найкращі зорі,
То пив би він всі радощі земні;
Та ні земля, ні далі неозорі
Не вдовольнять тієї маячні.
   Господь
Він поки що у мороці блукас,
Та я вкажу йому до правди вхід,
Бо знає садівник, як деревце плекає,
Який від нього буде цвіт і плід.
   Мефістофель
Та він не ваш, я ладен закладатись!
Дозвольте лиш за нього взятись,
І піде він за мною вслід.
   Господь
Я згоден, спробуй його злудить,
Поки живе він на землі;
Хто йде вперед, той завше блудить.
   Мефістофель
Спасибі вам; з мерцями справи злі,
Я не люблю тії мороки;
Мені за них миліш здорові, повні щоки;
Я так люблю живих людей,
Як любить кіт живих мишей.
   Господь
Що ж, спробуй відірвати духа
Від його першоджерела
І, якщо він тебе послуха,
Зведи його на стежку зла.
Знай, сам ти осоромишся натомість:
9 душі, що прагне потемки добра,
Є правого шляху свідомість.
Мефістофель
Свідомість швидко завмира!
Я знаю, в мене певна гра.
А вже коли свого доб'юся,
То матиму утіху немалу:
Нехай тоді плазує у пилу,
Як та змія, моя тітуся.
   Господь
Приходь сюди безпечно завше,
На ваш~бо рід не маю ворожди;
2 1—53
33
А з духів заперечення, лукавче,
Ти був мені найстерпніший завжди.
Людина не всякчас діяльності радіє,
Понад усе кохає супокій;
Потрібен їй супутник ворушкий,
Щоб бісом грав і збуджував до дії.
А ви, справдешні діти Божі,
Любуйте на дива творіння гожі!
Нехай живий і вічно-творчий дух
Ллє скрізь любові світло животворне
І явищ біг, речей минущих рух
Хай думкою безсмертною огорне.
Небо закривається, архангели розходяться.
Мефістофель
До чого ж гарний дідуган!
З ним інколи зустрітися приємно.
І то сказать: такий великий пан
З дияволом обходиться так чемно!
ЧАСТИНА ПЕРША
ДІЯ ПЕРША
ніч
Вузька кімната з високим готичним склепінням.
Фауст сидить неспокійно в кріслі біля столу.
Фауст
У філософію я вник,
До краю всіх наук дійшов —
Уже я й лікар, і правник,
І, • на нещастя, богослов...
Ну і до чого ж я довчивсь?
Як дурнем був, так і лишивсь.
Хоч маю докторське звання
І десять років навмання
Туди й сюди, навкрив-навкіс
Воджу я учнів своїх за ніс,—
А серце крається в самого:
Не можем знати ми нічого!
Хоч я й розумніший, як бевзні ті всякі,
Учені, магістри, попи та писаки,
Хоч я в забобони й страхи не вдаюся,
Із пекла сміюся, чортів не боюся,—
Зате ніяких радощів не маю,
Не вірю я,, що я щось знаю,
Не вмію я людей навчати,
Не вмію їх на добро напучати...
Грошей, майна я не нажив
І слави теж не заслужив;
Собака, й той не став би так жити!
Тому-то й почав я ворожити,—
Чи не одкриє духів міць
Мені одвічних таємниць,
Щоб я дарма не мудрував,
Чого не знаю, не казав,
Щоб я збагнув почин думок
2*
35
І світу внутрішній зв’язок,
Щоб я пізнав основ основу,
А не кидав слова-полову...
О	повний місяцю ясний,
Мій друже тихий і сумний!
Коли б востаннє з висоти
Мої страждання бачив ти
За цим столом чувань нічних,
Між цих пергаментів і книг!
Коли б я міг блукать між гір,
В твоїм промінні ніжить зір,
Серед печер звиватись духом,
В твоїй імлі снуватись лугом,
Весь чад науки там лишити,
В твоїй росі цілющій змити!..
Ох! Я ще тут, в тюрмі-норі?
0	мури прокляті сирі!
У цих мальованих шибках
Небесний світ — і той зачах!
Стримлять до неба стоси книг,
Ненатла точить їх черва,
їх пилюга густа вкрива,
1	кіпоть осіда на них;
Уздовж полиць з давнезних літ -
Реторти, слоїки, склянки,
Начиння, приладів рядки —
І це в тебе світ! І це зветься світ!
І ти питаєш ще, чому
На серце туга наляга,
Чому незвідана нудьга
Труїть всі радощі йому?
Замість живих природи хвиль,
Куди Творець людей вселив,
Навколо тебе — тлінь, і цвіль,
І жах потворних кістяків.
Тікай! На волю, на простір!
Візьми цю книгу чарівну;
Цей Нострадамів віщий твір
Тобі відкриє таїну.
Спізнаєш ти шляхи світил,
Збагнеш природи вічний рух,
І в душу вступить повінь сил,
Коли промовить духу дух.
Шкода обнять сухим умом
36
Священних знаків зміст живий;
Ви, духи, тут в'єтесь кругом,
Озвіться ж ви на голос мій!
(Розкриває книгу і бачить знак
макрокосму).
Яким блаженством всі мої чуття,
Уся моя істота пойнялася,
Немов по жилах полумінь життя
І невмируща юність розлилася...
Чи то ж не Бог ці знаки написав,
Що душу збурену втишають,
Що серце вражене втішають,
Що перед розумом наяв
Природи тайнощі всесильні виявляють?
Чи ж я не Бог? Я просвітлів!
І враз моє духовне око
В природи творчий вир заглянуло глибоко.
Тепер збагнув я сенс премудрих слів:
«В світ духів можна прозирнути,
Та ум і серце мляві вкрай:
Встань, учню, і земнії груди
В ранковім єяєві скупай!»
(Розглядає знак).
Як все тут діє в колі вічнім,
У многоликій красоті,
Як сили горні в льоті стрічнім
Міняють кінви золоті!
На благовісних крилах мають,
Споруду всесвіту проймають
У гармонійній повноті!
Яка картина! Ах! Картина лиш...
Природо безконечна! Де ж, коли ж
Знайду ту грудь, що нею світ ти поїш,
І небо, й землю — все живиш?
Невже ж ти болю в серці не загоїш,
Жаги палкої в нім не заспокоїш?
(Перегортає нетерпляче книжку
й натрапляє на знак Духа Землі).
Цей знак на мене має інший вплив!
Ти, Дух Землі, мені рідніший,
Я став відразу мов сильніший,
Мов хміль вина мене сп’янив;
37
І я ладен пірнути в світу море,
Знести земні і радощі, і горе;
Ні грім мене, ні хвиль виття суворе,
Ні згуби страх, ні буря не поборе!
Нахмарило кругом —
І місяць заховавсь,
І лампа згасла!
В імлі встає над головою
Червона заграва...
Холодний жах згори війнув,
Мене пройняв!
Це дух летить, це дух благання вчув...
Одкрийсь мені!
Твій повів серце стрепенув
І владно тягне...
Усе єство до тебе прагне!
Тобі віддав -навік я серце й душу,
Нехай і вмру — тебе поібачить мушу!
(Бере книгу і промовляє таємничі заклинання.
Займається червона заграва,
і в полум’ї & являється дух).
Дух
Хто зве мене?
Фауст
(аж відсахнувся)
Лице страшне!
Дух
Ти притягнув мене так владно,
З моєї сфери пивши жадно,
І ось...
Фауст
Жахаєш ти мене!
Дух
Благав ти ревно і незмінно
Побачити вид мій, почуть мою річ;
Вразив мене відчайний клич,—
Ось я... То чом же, надлюдино,
Ганебно так дрижиш? Де дівсь душі порив?
Де велет сміливий, що світ в собі створив,
Носив, плекав; що помисли жилй в нім
38
Із духами у всьому стати рівним?
Чи ж ти той Фауст, що ждав і сподівавсь,
Нестримано до мене поривавсь?
І ось, як я дихнув на тебе палко,
Відразу знітився ти жалко,
Гробак нікчемний, боязкий?
Фауст
Ні, я знесу вогонь чарівний!
Це я, це Фауст, тобі я рівний!
Дух
В життя потоках, у морі дій
В’юся вгору, вниз,
Ллюся всюди й скрізь!
Народження й смерть —
Океан і твердь,
Ткання мінливе,
Життя бурхливе,—
Я тчу на грімкому верстаті часу
Богам на одіння живую красу.
Фауст
По всьому світу ти снуєш,
Діяльний дух, як я близький до тебе!
Дух
Близький до того, що збагнеш,
А не до мене!
(Щезає).
Фауст
(падає додолу).
Не до тебе?
А до кого ж?
Я, подоба Божа,
І не близький до тебе!
(Хтось стукає у двері)
0	смерть гірка! Це йде мій помічник,
Докучливий сухий влазлйвець!
1	щастя обернулось внівець,
І привид вимріяний зник!
39
Увіходить В а г н е р у шлафроці» в нічному ковпаку,
з лампою в руці. Фауст відвертається з нехіттю.
В а г н е р
Даруйте, ви декламували;
Це з грецької трагедії, мабуть?
Це вміння має значення чимале,
І я б хотів його здобуть.
Чував я, що й священик-казнодія
Повчитись часом може в лицедія.
Фауст
Так, якщо й сам священик — лицедій;
Немало є між них такого крою.
В а г н е р
Ох! Ми живем здебільша самотою
І бачим світ хіба у день святий,
Немов крізь телескоп, лише здалека;
І вчить людей казанням — річ нелегка.
Фауст
Без почуття й мистецтво все даремне,
Коли ж говорить з вас душа,
То слово щире і буремне
Усі людські серця зруша.
А ви?.. Сидіть та компонуйте
З чужих об’їдків розмазню,
Та в попілець ретельно дуйте —
Ачей здобудете вогню!
Як вам це всмак, то дурні й діти
З вас подивують інший раз;
Але шкода серцями володіти,
Коли немає серця в вас.
В а г н е р
Та красномовство все ж нам не байдуже,
А я, на жаль, в нім знаюся не дуже.
Фауст
Шукай заслуги не в словах,
Не шийся в галасливі блазні!
Як розум є в твоїх речах,
То будуть без окрас виразні,
Бо для правдивих мудреців
40
Не треба вишуканих слів.
Всі ваші фрази дуті, беззмістовні,
Цяцьковані,	бундючно-пишномовні,—
То вітер лиш, що десь між верховіть
Сухим осіннім листям шарудить.
В а г н е р
Ох, довгий лан знання,
А ми недовговічні!
Всі досліди мої критичні
Не раз ця думка зупиня.
Як важко досвіду набратись,
Щоб до самих джерел дістатись!
А там, дивись, на півшляху
Спіткаєш нагло смерть лиху.
Фауст
Пергаментом жаги не вгамувати,
Не в нім свята, живуща течія;
Повік тобі на спрагу знемагати,
Коли суха душа твоя.
В а г н е р
Пробачте, нам приємно завше
Побачить, дух часів прослідкувавши,
Які колись думки у мудреців були
І як далеко ми тепер вперед пішли.
Фауст
Авжеж далеко, аж до зір!
В часи минулі не сяга наш зір:
То книга за сьома печатьми.
А те, що звеш ти «дух часів»,—
В тім лиш відбиток духу письмаків,
По суті, можем помічать ми.
Та писанина — то якесь страхіття,
Поглянувши, світ за очі б тікав:
То — купа сміття, звалище лахміття,
А в кращім разі — фарс з життя держав,
Повчальними прикрашений думками,
Банальними, як у ляльковій драмі.
В а г н е р
А світ? А людський ум і почуття?
Пізнати їх усякий з нас бажає.
Фауст
41
А що ж «пізнати» означає?
Хто справжнім іменем назве дитя?
Так, мало хто пізнать хоч дещо зміг,
Та й ті провидці, серцем необачні,
Несли свої думки юрбі невдячній;
За те й палили, й розпинали їх...
Даруйте, друже, мабуть, час кінчати,
Бо вже, дивіться, пізня ніч.
В а г н е р
А я ладен і цілу ніч не спати,
Аби вести із вами вчену річ.
Дозвольте й завтра, в великоднє свято,
Спитати вас про те, про се.
Я щирий до наук — і знаю вже багато,
Але хотів би знати все.
( Виходить).
Фауст
(сам)
Іще його не зрадила надія;
Копається в гноїську, скарб шука,
А знайде часом черв’яка,
То, дурень, і тому радіє...
Як міг цей голос пролунати в час,
Коли тут вився духів рій таємний?
Та дякую тобі я на цей раз,
Ти, син землі, над всіх нікчем нікчемний!
Ти з пут відчаю визволив мене,
Бо я вже мало глузду не позбувся:
Видіння те було таке грізне,
Що перед ним я карликом почувся.
А я ж гадав, що, образ божества,
Я вже зирнув у істини свічадо
І поринув у вічне сяйво радо,
Земного збувшися єства;
Я був уже, мов світлий херувим,
Спроможний всю природу обійняти,
У насолоді творчій богувати;
За це зухвальство я діждавсь одплати,
Упавши в прах під словом громовим...
Мені з тобою не дано зрівнятись,
Мій дух слабкий: він зміг тебе дізватись,
А вдержати — снаги не стало в нім.
Таким малим, таким великим
42
Я чувся в ту блаженну мить;
Та вверг мене ти владним скриком
Ізнову в людську безвихідь.
Куди ж іти? Чого тікати?
Чи відректись від давніх мрій?
Своїми ж вчинками ми ставимо завади
Собі в дорозі життьовій!
На всі високі духу поривання
Матерія лягає тягарем,
І, благ земних досягти обладання,
Найвище з благ оманою ми звем,
І почуття, і пориви натхненні
Ми в суєті розгублюєм буденній.
Фантазія почне свій смілий льот,
Об вічності черкаючися грані,
Та розмах той повужчає зарані
В мутному вирі часових незгод.
Вгніздиться в серці глибоко турбота
І невсипущая скорбота,
Прогонять радощі, захмарять супокій,
Приймаючи щоразу вид новий:
То ніби дім і двір, то ніби жінка й діти,
Вода, вогонь, отрута, ніж;
Нема загрози — а дрижиш,
Нічого не '	- а мусиш щось жаліти...
Мабуть, проскнію вік, немов сліпий гробак,
Що в плаз живе і землю риє-пушить,
Поки його чиясь нога роздушить.
Хіба ж не пил то, з безлічі полиць
Злітаючи, мій мозок сушить?
Не мотлох то, що тисяччю дрібниць
Мене в цім затхлім світі душить?
Чи ж тут знайду, чого шукав?
Пощо мені у сотнях книг читати,
Що рід людський завжди і скрізь страждав,
А хто-не-хто і щастя міг зазнати?
Чом вищиривсь ти, черепе пустий?
Твій мозок, як і мій, колись серед туману
Шукав ясного дня, й блукав у тьмі густій,
До правди рвавсь, і потрапляв в оману.
Стоять, мене на глузи беручи,
Вали, зубці, колеса, кулі...
Не рівня

знаю, що це так:
43
Біля дверей б’ючись, я мав вас за ключі,—
Та ви мені замк~ ае відімкнули...
Бо, повна тайн і білим днем,
Природа не відслонить запинала,
І що вона тобі від духу заховала,
Того не витягнеш гвинтом і важелем.
Ось інструмент ще батьківського вжитку,
До нього я ні разу не торкавсь;
Ось блок уже здавен дармує без пожитку,
Від каганця весь сажею узявсь.
Ой, краще б я малий цей спадок згайнував,
Аніж тепер під ним, згинаючись, впрівати!
Що від батьків у спадок ти дістав,
Тим користуйсь, щоб дійсно посідати.
Що без пожитку нам —
то тягар зайвих справ,
А користь вся у тім, що хвиля може дати.
Та що там із кутка так вабить, ловить очі?
Чи в пляшечці тій криється магніт?
Ясніє любо так, мов в лісі серед ночі
Проміння місячне, пробивши хащу віт.
Привіт тобі, фіале мій єдиний,
Утілення умілості людини,
Побожно я на стіл тебе здійму.
Вмістилище лагідних струй дрімотних,
Виталшце витворних сил мертвотних,
Вслужи як слід господарю свойму.
Дивлюсь на тебе — і страждання глухне,
Візьмусь за тебе — поривання вщухне,
Вгамується в душі бажань прибій;
До ніг мені безкрає, світле море
Простелеться, мов дзеркало, прозоре,
І вдалині засяє день новий.
Ось близиться вогненна колісниця
На легких крилах! Вже готовий я
Новим шляхом в -ефірний безмір звиться
До вищих сфер, де чистий чин сія.
Божиста розкіш, вічне раювання!
Чи ж варт його така гробача слизь?
Так, від земного сонця без вагання,
Без жалкування відвернись!..
Дерзни вступити самохіть до брами,
Якої всяк уникнути б волів;
Ти мусиш зараз довести ділами,
Що честь людей — не менш, як міць богів;
44
Перед хмурним проваллям не дрижати,
Що в нім фантазія до мук нас прирекла*
До того входу прямувати,
Що поза ним пекельний вир пала;
На крок рішучий мужності здобутись,
Хоч би й судилося в ніщо там обернутись.
Іди ж сюди, мій кубку кришталевий;
Залежався ти в цьому футляреві,
Давно вже я про тебе й не гадав!
Ти вигравав ще на дідівських святах
І звеселяв гостей понуркуватих,
Коли між них ти за столом кружляв.
Твій штучний карб аж очі в себе брав:
Усі той карб у віршах толкували,
А потім враз свій трунок випивали,—
Я не забув і досі тих забав...
Та не мінятимусь з сусідами тобою,
Не мудруватиму над хитрою різьбою,
Бо іншого пиття собі надбав.
В тобі ж темніє сік п’янкий, фатальний,
Що я обрав на цей бенкет прощальний;
В останній раз, самотній і печальний,
Вітаю ранок я, що тайно засвітав!
(Підносить келиха до вуст.
Чути дзвони й хоровий спів).
Хор ангелів.
Христос воскрес!
Мир вам, оплутані
Згубними, лютими,
Грішними путами,
Мир вам з небес!
Фауст
Що за гомін, що за світлий дзвін
Від уст відводить чашу ненадпиту?
То дзвонів 17K; чи не вістує він
День великодній змученому світу?
Ви, хори, почали уже той втішний спів,
Що в воскресіння ніч з уст ангелів бринів
Потвердженням Нового Заповіту?
Хор жінок
Миром пашистим
Ми полили Його,
Саваном чистим
45
Ми повили Його;
В гріб положили
Тіло Його святе...
Як же з могили
Зник ти, Христе?
Хор ангелів
Христос воскрес!
Радуйтесь, смирнії,
Серцем покірнії,
В іспитах вірнії,—
Ви спасетесь!
Фауст
Небесна вість любові й миру,
За чим прийшла в оселю сіру?
Лети туди, де є лагідні почуття.
Я чую вість, але утратив віру.
А чудо — віри вкохане дитя.
У сфери ті, відкіль той спів лунає,
Мені заказано політ;
Та рідний був той дзвін мені з малечих літ,
І знов мене він до життя вертає.
Колись, було, в суботній тишині
Небес цілунок мариться мені,
І чудо чується у дзвоні, тайни повнім,
І я горю в екстазі молитовнім;
І йду, було, у поле, в ліс,
У тузі солодко-бентежній,
І розливаюсь морем сліз,
І світ встає в мені безмежний!
Так згадую я час дитячих забавок
І щастя свят весни, свобідне і безкрає,
І спогад любий цей мене вже не пускає
Зробить останній, грізний крок.
Дзвеніть, бриніть, пісні, ясні, як мрія!
Сльоза біжить... О земле, знову твій я!
Хор учнів
Землю покинув Він,
Вставши із тліні,
Вгору полинув Він
В слави промінні.
Він в небесах ясних,
Там Йому стать, радіть;
Ми ж на путях земних,
46
Тут нам страждать, терпіть.
Ти нас залишив,
   Вчителю, ми скорбим:
Ти нас не втішив
Щастям Твоїм!
   Хор ангелів
   Христос воскрес,
Смертію смерть зборов!
Вільний від зла оков,
   Рад мир увесь!
Хто Його чтитиме
Тим, що чинитиме:
   Ближніх любитиме,
   Благо творитиме,
   Тайну віститиме,—
   З тим буде Божий Син,
   З тим-буде Він!
ЗА МІСЬКОЮ БРАМОЮ
Юрби людей, що вийшли гуляти за місто.
Гурт підмайстрів
Із нами хочете? Ходім!
   Другий гурт
Та ні, ми йдем в Стрілецький дім.
   Перші
А ми до млину водяного.
Один підмайстер
Я раджу вам до Доброї .Води.
Другий
Коли ж негарна там дорога!
Другий гурт
А ти?
Третій
Куди вони, і я туди.
47
Четвертий
Ходім у слободу, там гулянки на диво,
Дівчата гарні, і незгірше пиво,
І хлопці б’ючі, хоч куди.
П ’я т и й
Диви, яка палка натура!
Чи втретє засвербіла шкура?
Ти не заманиш більш мене туди.
Наймичка
Ні, ні, пусти, я маю бути в місті.
Друга
Та він десь тут, ходім до тих осокорин.
   Перша
Мені нема з того користі,
Бо ж горнеться до тебе він,
З тобою тільки і танцює...
Мене те щастя не хвилює!
   Друга
Та він там буде не один,
Казав, що прийде і блондин.
Школяр
Глянь, пане-брате! Ну й дівульки!
Гайда слідом, підчепим хто яку.
Хмільного пива дзбан,
Кріпкий тютюн до люльки
Та дівка при боку — оце нам до смаку.
Дівчина-городянка
Нівроку, хлопці дженджуристі,
Та легковажні, просто жах:
Де б погулять в пристойнім товаристві -
Так ні, побігли по дівках.
Другий школяр
(до першого)
Стривай, ще дві ідуть за нами,
Дівчата ладні, чепурні;
Одна — моя сусідка саме,
І страх до любості мені.
Дивись, як ніжками дрібочуть,
Напевно, нас догнати хочуть.
48
Перший
Ні, пане-брате! Що нам чепурні!
Біжім, Ае даймо зникнуть дичині.
Ті ручейьки, що в будень працю люблять,
В недільний день найкраще приголублять.
Міщанин
Ні, новий бургомістр не радує мене,
Як на посаду став, так зразу кирпу гне!
А місту з цього мало послуг,—
Що день, то гірше справи йдуть,
Що час, то збільшується послух,
Що раз, то більше з нас деруть.
Старець-лірник
( співає)
Пани кохані, любі пані,
Мої рум’яні, пишно вбрані
Учуйте голос слізний мій,
Запоможіть в нужді гіркій!
Нехай недарма буду грати!
Блаженний той, хто може дати...
Хай ради празника і ми
Повеселимся між людьми.
   Другий міщанин
Люблю я над усе в неділю а чи в свято
Послухати про війни та бої;
В Туреччині,— десь є такі краї,—
Народи ріжуться завзято.
Стоїш собі із кухлем край вікна,
А по ріці човни проходять рівномірно;
Так весело святковий день мина,
І йдеш додому тихо й мирно.
Третій міщанин
Еге ж, сусіде, й я за те,
Хай б’ються там собі на лихо,
Хай світ перевертом іде,
Аби у нас було все тихо.
Стара баба
(до дівчат-городянок)
Дівчатонька! Ой любий маків цвіт!
У вас не закохатись годі!
Бабуся стане вам в пригоді —
Чя ворожить, чи вилити пристріт.
49
Дівчина-городянка
Не йди, Агато, до старої відьми,
Не станем тут із нею говорить ми;
Та, знаєш, в неї в новорічну ніч
Я судженого бачила навіч.
Друга
Та і мені вона гадала,
Його в кришталі показала:
Військовий, смілий, гарний на виду,—
Шукаю скрізь його, та хтозна, чи знайду.
Солдати
Кріпкії замки —
Мури зубчасті,
Пишні дівчата,
Ще й гордуваті —
Здобич солдата!
Красна в нас плата
За сміливий труд!
Завше ми радо
Йдем за трубою,
Як до утіхи,
Так і до бою.
Любо нам жити,
Мило нам битись,
Замки й дівчата
Мусять скоритись.
Красна в нас плата
За сміливий труд!
Візьмуть солдати
Й далі ідуть.
Фауст І Вагнер
Фауст
Від криги звільнив закуті хвилі
Ясної весни животворний зір;
Полів зеленіє весела шир;
Стара зима у люті безсилій
Втекла до схову суворих гір
І посилає подеколи звідти
Зернистого снігу спізнілу стягу,
Що зникне вмить на зеленім лугу,
Бо білого сонце не хоче терпіти;
Всюди буяє ріст і цвітіння,
50
Все одягає барвне одіння,
І як немає квіток ще тут,
То їх замінює вбраний люд»
З гірки цієї обернися
І на місто подивися:
Як із темрявих воріт
Весело висипав люд, мов цвіт.
Сонце всіх їх радо віта:
Це ж бо день воскресіння Христа,
Та й самі вони з мертвих встали,
Вийшли з тісних, ядушних домів,
Кинули темні Іюрища й підвали,
Стіни гнітючі майстерень, цехів,
Вирвались з вулиць щемких оков,
Із святобливого смерку церков —
Вийшли всі до світла ясного!
Глянь-бо, глянь, народу якого
Розійшлось по садах, по полях,
А ріка тече розлого,
Вся в веселих, рухливих човнах.
Од берега, до краю повен,
Одчалює останній човен;
Навіть з далекої гори
Убрань мигочуть кольори...
А он — селян святкові зграї,
Тут люди раді, як у раї,
І скрізь один лунає крик:
Ось тут я справді чоловік!
В а г н е р
Шановний докторе, із вами
Приємно й корисно пройтись;
А сам би я не зміг гулять між мугирями,
Бо грубості я не виношу скрізь.
Цей крик і зик, скрипки, скраклі
Для мене зроду ненависні:
Так репетують, мов їх гонять духи злі,
І це в них гра, і це в них пісня!
Селяни
(танцюють і співають під липами)
Ой пастушок прибравсь в танок,
На жупанку — стрічок, квіток —
Як мак той, процвітає...
Під липою гульня вже йде,
І всі танцюють, аж гуде —
51
Гей, гоп! Гей, гуп!
Топо-топ! Тупу-туп!
Ще й скрипка витинає.
Ось пастушок прискорив крок,
Та шусть в гурток, та до дівок,
І вже одну штовхає...
Та обертається мерщій:
«Агій, дурний, який швидкий —
Гей, гоп! Гей, гуп!
Топо-топ! Тупу-туп!
Звичаю мов не знає!»
Та пастушок її в кружок,
Направо стриб, наліво скок —
Плахіття тільки має!
Розчервонілись — аж горять,
Втомились — сіли спочивать,
Гей, гоп! Гей, гуп!
Топо-топ! Тупу-туп!
Він дівку підмовляє.
«Ой пастушок, голубчичок!
Слова ж твої, як той медок,
А не зведеш, буває?»
А він її у гай веде,
З-під липи ж їм танець гуде —
Гей, гоп! Гей, гуп!
Топо-топ! Тупу-туп!
Ще й скрипка витинає...
Старий селянин
А, пане докторе, гаразд,
Що й ви між нас у день оцей:
Такий учений чоловік,
А не цураєтесь людей!
За це ж найкращий кухоль вам,
Хоч покуштуйте наших вин,—
Пиття вам згагу прожене;
І, скільки в кухлі є краплин,
Бажаю я, щоб стільки днів
Вам Бог до віку приложив.
Фауст
За ласку дяку віддаю
1 за здоров’я ваше п’ю.
Народ обступає tx колом.
52
Старий селянин
Еге ж, гаразд, що ви до нас
У цей веселий день прийшли;
Та ви і в інший, гірший час
До нас прихильними були.
Чимало є між нас таких,
Що ваш покійний панотець
Одзволив з пазурів чуми,
Поклавши пошесті кінець.
А ви, ще парубком, із ним
З села ходили до села
Між хворих, чумних мертвяків —
Не брала вас недуга зла.
Випробувань скінчився час:
Спасителя Спаситель спас.
У с і
Хай Бог пошле вам довгий вік,
Учений муж, наш рятівник!
   Фауст
Моліть Того, хто боре зле,
Спасати вчить, спасіння шле.
(Іде з Вагнером далі).
В а г н е р
Народна шана, о великий муже,
Тебе, напевне, схвилювала дуже.
Щасливий той, хто весь свій хист
Оберне на таку користь!
Показує на тебе батько сину,
Юрба навкруг хвилює без упину,
Застиг скрипаль і танцюрист.
Ти йдеш, і всі стоять рядами,
Шапкуючи, прохід дають:
Ще мить — і всі навколішки впадуть,
Немов перед священними дарами!
   Фауст
Пройдім туди ще декілька ступнів
Та й сядемо на камені спочити.
Не раз я тут у роздумі сидів,
Від молитов і посту хоровитий,
І, уповавши на Творця,
Ридав, зітхав, ламав я руки,
Благав страшній чумі кінця,
Визволу від тяжкої муки.
53
Хвала юрби звучить мені як глум,
І скільки вже я передумав дум
Про те, що ми, невдахи бідні,
І батько, й син — похвал не гідні!
Мій батько, чесний, скромний трудівник,
Над тайнами природи бивсь весь вік
Ретельно, ревно і невтомно,
Але якось головоломно.
У чорній кухні він сидів,
Замкнувшись із гуртком адептів,
І там за безліччю рецептів
Чудовий еліксир варив.
З негідних речовин червоний лев вчинявся,
Що потім в літеплі з лілеєю вінчався,
А згодом їх обох ганяв огонь палкий
На шлюбне таїнство з покою у покій.
І в склянці ось, блискучіша над перли,
З’являлася цариця молода;
Такий у нас був лік; а хворі мерли й мерли,
Чи вижив хто — питать шкода,
Із цим-то варивом пекельним,
Ще гірше од чуми смертельним,
Ми гори й доли ці пройшли.
Десяткам тисяч жертв таке дання давав я,
Вони погинули, а я доживсь безслав’я —
Убивцям чую похвали.
В а г н е р
Навіщо вам про те журитись?
Хіба ж не досить нам трудитись
Ретельно й чесно, так, як нас
Учили вчителі в свій час?
Коли ти хлопцем батька поважаєш,
Його науку радо приймеш ти;
Коли ти мужем скарб той умножаєш,
То син твій зможе більше досягти.
   Фауст
Блаженний той, хто ще надію має
На світ зірнуть із цього моря тьми!
Бо треба нам, чого не знаєм ми,
Що знаємо — з того пуття немає.
Та годі, годі сумувать
Такої гарної години!
Поглянь, як в сяєві прощальному блищать
Окучерявлені хатини...
Заходить сонце; гасне день у вас;
54
Десь інший край ще оживить та сила.
Коли б дались мені могутні крила,
Летів би я за сонцем повсякчас,
Глядів би я на світ просторий
У променистім сповитті,
На тихі падоли, на жевріючі гори,
На сріберні струмки і ріки золоті...
Ні дикі урвища, ні темряві ізвори
Мене б у льоті не могли спинить,
І ось уже внизу леліє море,
Ваблива, лагідна блакить...
Не видно вже Божистого світила,
А мрія знов у серці заясніла:
За ним, за ним летіти дню навстріч,
Лишаючи позаду себе ніч,
Над мною — небо, піді мною — хвилі...
Це мрія, сон, а день уже погас...
Чому лиш дух крилатий в нас,
Але тілесно ми безкрилі?
Та хто не марив, хто не снив
Злетіли високо-високо,
Почувши жайворонка спів,
Що його не догляне око,
Побачивши, як од землі
Орел шугає попід тучі,
Як понад море й гори-кручі
Летять додому журавлі?!
В а г н е р
І я, було, частенько химерую,
Але в таких дурницях не смакую.
Набриднуть швидко всі поля й ліси;
Пташині крила — то мені до лиха;
Книжки, книжки читати — от де втіха,
Немає в світі кращої краси!
Вони скрашають вечори зимою
І зогрівають серце і думки,
А розгорну пергаменти шумкі —
То й небо те, здається, тут, зі мною.
Фауст
Тобі одна знайома путь,
А я — стою на роздоріжжі...
У мене в грудях дві душі живуть,
Між себе вкрай не схожі — і ворожі.
Одна впилась жаждиво в світ земний
55
І розкошує з ним в любовній млості,
А друга рветься в тузі огневій
У неба рідні високості.
0	духи, духи, ви ж тут є,
Ширяєте між небом і землею,
ЗІЙДІТЬ до мене й силою своєю
Змініть, змініть життя моє!
Коли б плаща чарівного я мав,
Щоб він мене поніс у світ незнаний,
То я б його, щасливець незрівнянний,
1	за царську порфіру не віддав.
В а г н е р
Не викликай тих духів навісних,
Що в мареві над нами в’ються роєм:
Даремно людям ждать добра від них,
Вони приносять звідусюди зло їм.
Із півночі кусливі духи йдуть,
І зуби, й язики у них гостренні,
Зі сходу сонця нам вони засуху шлють,
Сухотами згризаючи легені,
їх півдня, із розпечених пустинь
Спекотою палючою діймають,
Із заходу не прохолодну тінь,
А зливу, як потоп, на ниви насилають.
Лиш позови — вони з’являються на клич,
Готові враз на згубу і на шкоду,
Та, хоч і ангельська в них річ,
Вони диявольського роду,
Але ходім! Уже зовсім стемніло,
Холодна мла полями залягла;
Кортить увечері до хатнього тепла!
Та що ж ти став і дивишся здуміло,
Мов поночі побачив дивне щось?
Фауст
Собака чорний он там по ріллі блукає.
В а г н е р
Та бачу й я — нічого в тім немає.
Фауст
Ану пригляньсь, на що воно здалось?
   В а г н е р
То, мабуть, пудель, що шукає
Свого хазяїна сліди.
56
   Фауст
А глянь, як він спіралями кружляє,
Зближаючись щораз до нас сюди!
За ним слідком у грі витворній
Мигочуть іскри голубі...
В а г н е р
Та що це ти? Там просто пудель чорний,
А інше все примарилось тобі.
   Фауст
Мені здається, ніби він проводить
Чаклунський круг навколо наших ніг.
   Ва гне р
Дивись, як сторожко й непевно
він підходить —
Замість хазяїна він двох чужих настиг.
Фауст
Все вужче коло, вже він близько!
   В а г н е р
Ну от, дивись, звичайне псисько,
Гарчить, то знітиться увесь,
Хвостом виляє — звісно, пес.
   Фауст
До мене, цуцику! На, на!
   В а г н е р
Ця псина, бач, яка чудна!
Як станеш ти — й вона тут стане,
Гукнеш — одразу прибіжить,
Загубиш щось — то найде вмить,
Ціпка тобі з води дістане.
Фауст
Ти правду кажеш, духа тут нема;
В цьому собаці— виучка сама.
Вагнер
І мудреця, буває навіть,
Такий собака рцікавить;
Твоєї ласки сповна заслужив
Годованець веселих школярів.
Увіходять до міської брами.
57
КАБІНЕТ ФАУСТА
Фауст увіходить з пуделем.
Фауст
Покинув я поля і луки,
Що у нічнім тумані сплять,
Ущухли в грудях люті муки,
І буйні пориви мовчать.
Душа стражденна просвітліла —
Благословен просвіток цей!
І знову в ній заговорила
Любов до Бога, до людей.
Спокійно, пуделю! Годі тобі вертіться!
Чом ти там на порозі гарчиш?
Ляж біля печі, треба зігріться...
Ось на подушку, та мовчи ж!
Кумедно кружляв і петляв чогось ти,
Як сюди ми йшли по дорозі крутій,
Тепер попав до мене в гості,
Так шануватися умій.
Коли у келії смиренній
Знов світло лампи спалахне,
В моїй душі, добром натхненній,
Зринає видиво ясне.
Думки стають чіткі і стислі,
Надія лине в майбуття,
І знову, знов я зношу мислі
До потайних джерел життя.
Та цить же, пуделю! Твоє завивання
Не гармонує зі звуками тими,
Що душу сповняють думками святими.
Таж нам відоме людське глузування
З високого всього,
З того, що в ньому не тямлять нічого;
Осміюють вони прекрасне все;
І ти туди ж, за ними, псе!
Та лихо мені! Я знову нудьгую,
В душі задоволення більше не чую...
Чом так швидко криниця висихає,
А мене знов спрага змагає?
Не раз таке було зі мною...
Та з цим ще можна позмагатись:
58
Нам треба вірою пройнятись,
Премудрістю понадземною,
Нам тільки Відкриття з’ясує світ.
Відкрию Новий Заповіт,
Відкрию текст прадавній знову,
Заглиблю в нього пильний зір
І	цей священний первотвір
Перекладу на милу рідну мову.
(Розгортає книгу
і	лаштується перекладати).
Написано: «Було в почині Слово!»
А може, переклав я зразу помилково?
Зависоко так слово цінувать!
Інакше треба зміркувать,
Так внутрішнє чуття мені говорить.
Написано: «Була в почині Мисль!»
Цей перший вірш як слід осмисль,
Бо ще перо біди тобі натворить.
Хіба ж то мисль і світ і нас створила?
А може, так: «Була в почині Сила!»
Пишу — і сумнів душу огорнув:
Я, мабуть, знову суті не збагнув...
Та світ свінув — не зрадила надія,
І	я пишу: «Була в почині Д і я!»
Коли ти хочеш тут сидіти,
Пуделю, то годі вити
І	скавуліти!
Мені в роботі заважаєш,
Господаря так зневажаєш!
Хоч мені з кімната
Прийдеться тікати,
Хоч гостю покажу поріг
Біжи туди, звідкіль прибіг!
Та що це? Що я бачу?
Чи я притомність трачу?
Чи це не сон, чи не мара?
Собаку щось мов розпира —
Росте, росте, як та гора,
Втрачає подобу собачу!
Так ось кого я пригостив!
Немов страшенний бегемот,
Він блимнув оком, роззявив рот.
Ну що ж! Бог милостив!
Пекельне кодло розженем
Ми Соломоновим ключем!
59
Духи
(в коридорі)
Одного уже зловили —
Обережно, браття миле!
Як в капкан хитрий лис,
Втрапив в пастку хижий біс.
Тільки глядіть!
Підлетіть та заграйте,
Все змішайте,
І	звільніть його, звільніть!
Якщо ми зможем —
Йому допоможем;
Вів нашій породі
Теж стане в пригоді.
Фауст
Я звіра чарами зв’яжу,
Замову Чотирьох скажу:
Саламандро, блищи,
Ундіно, течи,
Сільфідо, подуй,
Кобольде, працюй!
Той, хто не знає,
Що в кожній стихії
Силу становить —
Той не здолає
Добрі й лихії
Духи замовить.
В огні розвійся,
Саламандро!
В воді розлийся,
Ундіно!
Блисни в повітрі промінно,
Сільфідо!
Дай дому поміч незмінно,
Incubus! Incubus!
Вийди, я тебе не боюсь!
Ось всі чотири —
Нема їх в звірі...
Лежить і вищиривсь, бридкий
Його не зрушив поклик мій!
Та ще я нову
Вживу замову.
Ти, може статься,
Пекельного роду?
Глянь на цей знак!
Його бояться
Всі ваші зроду.
Чому ж це ти наїживсь так?
Виплід триклятий!
Вмієш читати
Ім’я Несказанного,
Чудом зачатого,
За нас розп’ятого,
В віках осіянного?
Де ж він? За піччю он,
І	вже вироста, як слон,
Заповнює весь покій,
Хоче узятись туманом...
Спускайся униз мерщій!
Падай ниць перед паном!
Бачиш, мої не марнії погрози,
Спалять тебе святії грози!
Не змушуй же
Вогонь троїстий лити!
Не змушуй же
Щонайсильніших чар ужити!
Мефістофель
(виступає, коли туман розійшовся,
з~за печі в одязі мандрованого схоласта)
Що тут за шум? Чим зможу вам служити?
   Фауст
Так ось хто в пуделі сидів!
Мандрований схоласт! Оце так насмішив!
Мефістофель
Вітаю вас, великовчений муже!
Од ваших чарів впрів я дуже.
   Фауст
Як звешся ти?
Мефістофель
   Як дивно запит цей
Від того чуть, хто зневажає слово
Й, не звикши мислить поверхово,
Зглибляє дійсну суть речей.
Фауст
Таких, як ти, відома суть —
Аж світиться крізь покрив назви;
Пізнаєтесь усюди враз ви,
61
Коли «лихими» вас «спокусниками» звуть.
Ну, добре, хто ж ти є?
   Мефістофель
Я — тої сили Часть,
Що робить лиш добро, бажаючи лиш злого.
Фауст
Це загадка! Розгадку ж хто подасть?
Мефістофель
Я — заперечення усього!
Бо всяка річ, що постає,
Кінець кінцем нічим стає,
І жодна річ буття не гідна.
А все, що ви звете гріхом,
Чи згубою, чи просто злом,—
Ото моя стихія рідна.
Фауст
Ти кажеш, що ти — часть,
   а сам з’явивсь цілком.
Мефістофель
Мені чужа зарозумілість.
Це ж тільки ви з своїм дурним світком
Себе вважаєте за цілість.
Я ж — часть од часті лиш,
що перше всім була,
Частинка тої тьми, що світло привела,
Те світло гордеє, що хочеться йому
З одвічних володінь прогнати матір тьму.
Та це йому не вдасться — шкода сил,
Воно навік приковане до тіл:
Од тіл тече, в тілах лише прекрасне,
Тілами лиш спиняється в ході,
А згинуть ті тіла — тоді
Й воно разом з тілами згасне.
Фауст
А, ось до-’чого ти згодивсь!
Велике знищить — неспромога,
Так ти з маленьким заходивсь.
Мефістофель
Та й тут непевна перемога!
Цей світ, оце нікчемне Щось,
Проти Ніщо мов затялось;
62
На всякі способи я брався,
А все удачі не діждався:
Проти пожеж, потопів, бур
Земля стоїть собі, як мур!
Людське й звірине кодло теж набридло:
Як можна так поводитися підло?
Вже я їх бив, губив — і знов,
Дивись, шумує свіжа кров.
І скрізь таке, хоч бийся в груди —
В землі, в воді, в повітрі,— всюди
Мільйони родяться життів,
В теплі і в холоді, в сирому і в сухому...
Остався б я, напевне, ні при чому,
Коли б огонь служить не захотів.
   Фауст
На всеблагу творящу силу,
Підступний, ниций, хижий біс,
Ти руку смертно-зледенілу
Даремно, грозячи, підніс.
До чогось іншого б узявся,
Потворний дух, поріддя тьми!
   Мефістофель
Та я вже й сам був поривався;
Про це ще поговорим ми.
А зараз можна мені вийти?
   Фауст
Чому ж не можна? Ну й чудний ти!
Тепер уже знайомі ми:
Заходь до мене, як захочеш,
Вікном — вікном, дверми — дверми,
Та й через комин ти проскочиш.
   Мефістофель
Та так-то так! А звідси вийти як?
Завадою постане під ногами
Біля порога тайний знак.
   Фауст
А! Ти злякався пентаграми,
Що має силу над чортами?
Пекельнику, як ти сюди пробравсь?
І як це дух такий попавсь?
   Мефістофель
А придивись до неї пильно,—
63
Вона накреслена нещільно:
Не вийшов трохи крайній кут.
Фауст
Випадок добре постарався!
Так ти тепер в неволі тут?
Оце не ждав, не сподівався!
Мефістофель
Коли сюди я вскочив псом,
Я не помітив знаку того,—
І чорту вийти вже незмога.
Фауст
А чом не вилізти вікном?
Мефістофель
Та звичка в нас така вже здавна повелась:
Чортам і привидам скрізь вхід без перепони,
Але кудою вліз, тудою і вилазь.
Фауст
То в пеклі теж свої закони?
Чудова річ! То з вами можна й пакт
Надійний підписати, безумовно?
Мефістофель
Як хто формальний укладе контракт,
Обіцяне завжди одержить сповна.
Колись питання це складне
Ми обговорим неодмінно.
Ну, а тепер пусти мене,
Прошу тебе, прошу уклінно.
Фауст
Та ще хвилиночку пожди,
Скажи мені хорошу казку!
Мефістофель
Та це ми встигнемо завжди.
Пусти мене, зроби цю ласку!
Фауст
Чи я шукав тебе, скажи?
Ти ж сам. попавсь мені на щастя.
Хто чорта вловить, то держи,
Хтозна, чи ще коли впіймати вдасться.
64
Мефістофель
Гаразд, на все я пристаю,
Як хочеш, я лишусь з тобою,
Але дозволь фантазію твою
Потішити мого мистецтва грою.
Фауст
Роби що хоч, але гляди,
Щоб не було в тій грі нуди.
Мефістофель
Твої чуття за цю часину
Зазнають більше втіх, мій сину,
Ніж в цілий рік сіреньких днів.
Ти вбачиш любосну картину,
Ти вчуєш духів ніжний спів,—
І це не буде лиш маною:
Відчуєш ти амброзій пах
І смак нектару на устах,
Торкнешся щастя ти рукою.
А збори скорі будуть в нас:
Весь гурт наш тут; почнімо враз!
Духи
Щезніть, зникайте,
Тємні склепіння!
Дивно привітне,
Ніжно-блакитне
Небо, сіяй!
Геть розпливайтесь,
Чорнії тучі,
Ви ж розгоряйтесь,
Зорі блискучі,
Сонце, заграй!
Діти небесні —
Духи чудесні,
Ласку несучи,
Тут пролітають,
Трепет жагучий
Скрізь викликають;
Звинні їх тіні
В барв мерехтінні
Землю вкривають
Там, де в альтанах
Пари коханих
З 1—53
65
В пристраснім млінні
Душі зливають.
Зелено пишні
Лози буяють,
Грона розкішні
Тяжко звисають,
І винотоки
Винні потоки,
Пінні й шумливі,
З них вигнітають.
В радісній зливі
З гір, маєм критих,
По самоцвітах
Струмні ті ллються,
Поки зійдуться
В ріки глибокі,
Плеса широкі.
Любить там птиця
Солодко впиться
Й далі помчати
Десь на чудовий
Острів казковий
Сонце стрічати.
Чуєш, у лузі
Спів там лунає?
Бачиш, у крузі
Танець буяє?
Всюди тут воля,
Всім тут роздолля:
Ті поп’ялися
По верховині,
Ті розплилися
В озера сині,
Інший ширяє
В небо безкрає,
В далі прозорі,
Звідки ллють зорі
Щастя жагу.
Мефістофель
Заснув! Гаразд, мої хлоп’ята чулі!
Чудово ви співали люлі-люлі;
За цей концерт я не лишусь в боргу.
Він думав, що мені звідсіль уже не вийти!
66
Ще більш його маною оповийте,
Ще глибш його занурте в море мар!
Мені ж тепер пацюк на визвіл прийде,
Розбить накреслений цей чар.
От і пацюк вродивсь одразу —
Шмигнув до ніг і жде наказу.
Володар всіх щурів, мишей,
Жаб, мух, комах, блощиць, вошей
Тобі наказує підлізти
І на порозі знак прогризти
Там, де оливи він полив,—
За діло ж, ну, без зайвих слів!
Он закрутка чаклунська, бачиш, скраю?
Я через неї тут сидіти маю;
Гризни! Ще раз, і всьому край! —
Ну, Фаусте, спи і поки що бувай!
Фауст
( прокинувся)
Це що ж, я знов в оману дався?
Знов духів рій без сліду зник,
Почезла чортова мана вся,
Та й пудель теж кудись утік!
КАБІНЕТ ФАУСТА
Фауст і Мефістофель
Фауст
Хто там? Заходь! Чи ж мук іще не досить?
Мефістофель
Це я.
Фауст
Заходь!
Мефістофель
Хто хоче, тричі просить.
Фауст
Заходь же!
Мефістофель
   От за це люблю;
з*	67
Дійдем до злагоди ми духом.
Дивись, яким прийшов я зухом:
В червець убрався, в блаватас, -f
Плащем обвинувся єдвабним,
Вдяг капелюх з пером привабним
Ще й шпагу замашну припас.
Послухай дружньої поради,
Вдягни й собі такі наряди,
Покинь нікчемні заняття,—
Узнаєш, що таке життя.
Фауст
Шкода мені у шати ті вбиратись,
Турбот життя й на них лежить печать.
Я застарий, щоб тільки гратись,
Замолодий, щоб не бажать.
Чого ж мені од світу ждати?
І що той світ спроможний дати?
Страждай, терпи! Терпи, страждай! —
Цей спів я чую щохвилини,
І щогодини, і щоднини
Усе життя — із краю в край.
Прокинувся уранці — і тривога,
Печаль гірка мене уже тіснить,
Що весь цей день не дасть мені здійснить
Ні одного бажання, ні одного...
Найменший проблиск щастя враз
Від злої критики погасне,
Зникає видиво прекрасне
За тисяччю гидких гримас...
Нічною зрадною добою
Я в ліжко з острахом іду —
І тут мені нема спокою
Од снів, що сняться на біду.
А Бог той, що живе в мені
І сили збуджує духовні,
Громадить їх бентежно в глибині,
Та вийти не дає назовні.
Онавіснів мені тягар буття —
Я кличу смерть, ненавиджу життя.
Мефістофель
Та хто ж бажає смерті прибуття?
Фауст
Блаженний той, кому у сяйві слави
68
Вона чоло у лавр зав’є кривавий,
Кого знайде серед гулянки
В обіймах дівчини-кохакки.
Чому не вмер я в захваті в ту мить,
Як Дух Землі мені явився!
   Мефістофель
І все-таки якогось трунку спить
Ти тої ночі не рішився.
Фауст
Як бачиться, ти любиш шпигувать.
   Мефістофель
Хоч не всевіда я, а дещо можу знать.
Фауст
Тоді від пориву страшного
Спинив мене знайомий спів,
І спомин днів дитинства мого
Іще раз душу обманив...
Клену ж я все, що нас тримає
В тенетах марев і оман,
Клену я все, що нам скрашає
Життя земного тужний бран!
Прокльон бучному гордуванню,
Що дух ним сам себе п’янить,
Прокльон людському сліпуванню,
Що нас обманює щомить!
Прокльон вам, мрії славолюбні,
Бажання ввічнити ім’я,
Прокльон вам, пута злудні, згубні —
Робота, влада і сім’я!
Прокляття золоту, мамоні,
Що завдає нам тьму турбот
Або колише нас на лоні
Розкошолюбних насолод!
Я шлю прокльон любові щирій,
Смачному соку виногрон,
Я шлю прокльон надії, вірі,
Й терпінню надто шлю проклЬон!
Хор духів
(незримо)
   Жаль! Жаль!
   Розбив ти його,
69
Прекрасний світ,
Ударом руки —
Розбив на друзки!
То вчинок, півбога!
Ми зносим
Уламки у вічне Нічого,
Голосим
По загинулій красі.
Сильніший,
Як земнородні всі,
Пишніший
Світ побудуй,
Побудуй його в серці своїм!
І прямуй
Шляхом новим
З духом ясним,
І чарівніший
Спів наш почуй!
Мефістофель
Мої малята
Мудрі до ката.
Чуєш, як до втіх і дії
Радять, мов старії?
Звуть тебе в світи
З цеї самоти,
Що від неї кров німіє,
Розум туманіє.
Кинь панькатись із вічною журбою,
Що круком серце рве тобі з грудей.
Відчуєш ти, оточений юрбою,
Що й ти людина між людей.
Не хочу я, правда, рівнять
Тебе до того наброду.
Я сам не великого роду;
Але, коли схочеш пристать
До мене в життєвій дорозі,
То буду тобі по змозі
Товаришем вірним,
Слугою покірним,
А хочеш — і псом,
Безмежно відданим рабом.
Фауст
Якої ж ти від мене хочеш плати?
70
   Мефістофель
Того часу ще досить довго ждати.
   Фауст
Ні, ні! Ти, чорте, егоїст,
І так не зробиш, Бога ради,
Комусь другому щось в користь.
Кажи, якої хочеш плати,
А то не буду і наймати.
   Мефістофель
Я маю тут тобі у всім служить,
Скоряючись завжди твойому слову.
Коли ж ми там зустрінемося знову —
Ти мусиш те ж мені робить.
   Фауст
Що буде там — мене це не обходить.
Ти можеш світ якийсь новий виводить,
Коли зруйнуєш той, що є.
На цій землі я радістю втішаюсь,
Під небом цим я муками караюсь,
І аж тоді, як з ними попрощаюсь,
Нехай що хоче настає.
І не бере мене цікавість
Спізнати той інакший світ,
Чи є і там любов, ненависть,
Чи є і там і верх, і спід.
   Мефістофель
Та, якщо так, тобі немає риску.
Угодьмося. Лиш дай мені підписку,
Я дам тобі таке, чого повік
Іще не бачив чоловік.
   Фауст
Що хочеш ти, нещасний чорте, дати?
Чи можеш ти стремління ті узнати,
Що їх плекає дух людський?
Є в тебе їжа — в ній нема поживи;
Є в тебе злото — та воно рухливе,
Із рук виприскує як стій;
Покажеш гру — в ній виграть неможливо,
Даси коханку — а вона, зрадлива,
З моїх обіймів іншому морга;
Є в тебе честь і слава дорога —
Мов метеор, вона щезає;
71
У тебе плід зеленим зогниває,
А дерево лиш мить одну цвіте.
Мефістофель
Така вимога біса не злякає,
Я можу дать тобі все те.
Та, друже мій, колись і щось хороше
Утішити в спокої прийде нас.
   Фауст
Коли, вспокоєний, впаду на ліні ложе,
То буде мій останній час!
Коли тобі, лукавче, вдасться
Мене собою вдовольнить,
Коли знайду в розкошах щастя,—
Нехай загину я в ту мить!
Ідем в заклад?
Мефістофель
Ідем!
   Фауст
Дай руку, переб’єм!
Як буду змушений гукнути:
«Спинися, мить! Прекрасна ти!» —
Тоді закуй мене у пута,
Тоді я рад на згубу йти.
Тоді хай дзвін на вмерле дзвонить,
Тоді хай послух твій мине,
Годинник стане, стрілку зронить,
І безвік поглине мене.
   Мефістофель
Зміркуй як слід! Ми все затямим, друже!
   Фауст
На це ти маєш всі права.
Що я кажу — то не пусті слова.
Як буде так — я раб тобі, злий душе,
Тобі чи ще кому — байдуже.
Мефістофель
Сьогодні ж, пане докторе, в обід
Я до своєї служби приступаю.
Але — життям і смертю заклинаю —
Розписку дай, щоб все було як слід.
72
Фауст
Навіщо ця формальність дріб’язкова?
Не знаєш ти, що ми додержуємо слова?
Тобі не вистачить хіба,
Що слово дам несхибне, поки віку?
Весь світ тече, хисткий без міри і без ліку,
Мене ж затримає клятьба?
Хоч, може, це й химера все —
Але душа її приймає.
Блаженний той, хто вірність в серці має,
Він без жалю все в жертву їй несе.
А звій пергамену, і підпис, і печатка
Лякає всіх, як хижий василіск;
Там слово мертве од початку,
Там владу мають шкура й віск.
Скажи ж мені, що треба взяти:
Мідь? Мармур? Шкуру? Папірець?
Різець, перо чи олівець?
Як бачиш, вибір пребагатий!
Мефістофель
Уже засипав, як з лоток...
Навіщо стільки тої мови?
Бери абиякий листок,
А підписатися — вточи краплину крові.
Фауст
Ну що ж, і цей зроблю я крок,
Коли вже в вас такі умови.
Мефістофель
Кров, бачиш, своєрідний сік.
Фауст
Не бійсь, що я угоду цю порушу:
Мою нестримно пориває душу
До того, що тобі прирік.
Даремно я себе дурив:
Не більш од тебе я заважив.
Великий дух мене зневажив,
До тайн природи вхід закрив.
Тепер порвалась нитка мислі,
Науки стали мені ненависні.
Тепер у вирі чуттєвих втіх
Я пристрасті пломінь заспокою,
73
За чарівною пеленою
Набачусь див і чуд усіх.
Риньмося сміло в часу прибій,
В потік випадків і подій,
Нехай і сміх, і плач,
І щастя, й біль невдач
Перехлюпуються, як хвилі рік:
Лиш в русі проявить себе чоловік.
Мефістофель
В нас не питай, де міра й край:
Всього досхочу, до жадоби.
Бери, хапай, що до вподоби,
І на здоров’я поживай.
Лиш не губись, держися сміло.
   Фауст
Та зрозумій, не в насолодах діло.
В стражданнях радощі відчути я готов,
Утіху — в розпачі, в ненависті — любов.
Мій дух звільнивсь уже од пут науки,
Чутким зробивсь до будь-якого болю,
Вмістить в собі всі радощі і муки,
Все те, що людству випало на долю.
І глиб, і вись — все духом охоплю я,
І втіху, й біль — все в серце уберу я,
Щоб всім єством своїм з єством вселюдським
злитись
І разом з ним у безвість провалитись.
Мефістофель
І я жую вже ряд тисячоліть
Той шмат черствий, мій друже милий!
Ніхто з людей, з колиски й до могили,
Старої закваски ніяк не міг стравить.
Повір мені, для себе сам
Бог сотворив цей світ як цілість;
Він в вічнім світлі сяє там,
Нам дав лиш пітьму, ну, а вам
І день і ніч послав як милість.
   Фауст
Коли ж я хочу!
Мефістофель
Це воно!
74
Але... тут є «але» одно.
Мистецтво довге, вік короткий,
Ти б мусив знати це давно.
Нехай який-небудь поет солодкий,
У мріях смілий, у серці кроткий,
Для тебе аж у хмари зайде,
Найкращі якості там найде;
Ти будеш сміливий, як лев,
І, як сайгак, прудкий,
Як півдня син, яркий, палкий,
Як сіверяк, кріпкий.
І будеш ти зразком лицарства
І водночас верхом лукавства,
Зумієш пристрастю палати
І розраховано кохати.
Таку прояву високосну
Значу я знаком мікрокосму.
   Фауст
Хто ж я такий, що досягти
Я мрії людськості не можу,
Якою душу я тривожу?
   Мефістофель
Кінець кінцем, ти — тільки ти.
З мільйонів кучерів дістань собі перуки,
На височеннії зопнися закаблуки,
Але й тоді ти будеш — ти.
   Фауст
Не радує мене тих знань скарбниця,
Що я збирав на протязі років...
Я ніби й ріс — а добре придивиться,
То духом я ні крихти не зміцнів;
Не став я ні на волос вищий,
До безконечного не ближчий.
   Мефістофель
Мій друже, дивишся на речі
Ти якось надто по-старечи;
Ні, треба діяти не так,
Поки в житті ми чуєм смак.
Кат знає! Руки, ноги маєш,
І голова, і зад — все є...
А те, чим вільно користаєш,
То, може, скажеш, не твоє?
Шестірку коней я впряжу,
75
Коли купитя їх до змога,
І, хоч людина, а біжу,
Як звір двадцятьчотириногий!
Мерщій покиньмо всі думки
І в світ пориньмо навпрямки!
Хто в мудрощі химернії заходить,
Той мов осел, невдаха-довговух,
Якого пустирем мара по колу водить,
Коди кругом хвилює пишний луг.
   Фауст
З чого ж ми почнемо?
Мефістофель
   Мерщій відціль біжім!
Та це ж катівня, а не дім!
Себе ти тут даремно душиш
І хлопчаків нещасних сушиш;
Нехай сусіда цим живе,
Товче, як знає, воду в ступі...
Чи тим малим ти скажеш щось нове?
Вони для того надто глупі.
Ось чуєш, вже один іде!
   Фауст
Я не прийматиму нікого.
Мефістофель
Та бідний хлопець довго жде,
Невже ж і піде без нічого?
Стривай, цей плащ і шапочка оця
Мені якраз, здається, до лиця.
( Перевдягається)
На мене сміло покладайся,
Я хлопчику скажу два-три слівця,
А ти іди в дорогу вже ладнайся.
   Фауст виходить.
Мефістофель
(у Фаустовій довгій одежі)
Зневаж лиш розум і знання —
Найвище людське надбання;
76
Хай дух олжі тебе охмаргіть,
Дивами злудними обмарить,—
Тоді робота нам легка...
Йому діставсь на долю дух бентежний,
Що мчить усе вперед, усе чогось шука,
Рвучись кудись в простір безмежний,
Од втіх земних він утіка.
Втягну ж його в життя розпусне,
У світ нікчемностей липкий,
Хай б’ється, борсається, грузне,
Нехай в ненаситі своїй
Жадливими устами дарма ловить
Примарну їжу і пиття,—
Коли б і не вдалось мені його підмовить,
То він би й сам пропав без вороття.
Увіходить учень.
   Учень
У цьому місті я новак,
Сюди осміливсь завітати,
Щоб мужа вченого пізнати,
Якого тут шанує всяк.
Мефістофель
Вельми вдячний вам за цюю честь,
Та таких, як я, немало єсть.
Ви що, уже взялися за науку?
   Учень
О,	прийміть мене під вашу руку!
Я з щирим серцем сюди прийшов,
Є й грошенята, й свіжа кров.
Довго мене не пускала мати,
Та дуже хочу мудрість пізнати.
Мефістофель
Тоді на місці ви якраз.
   Учень
Признатись, сумно якось у вас:
Усі ці мури, всі ці зали
Мені до серця не припали.
Мов нежива оселя ця —
Ані зела, ні деревця,
А як за парту я сідаю —
І слух, і зір, і ум втрачаю.
77
Мефістофель
Та тут у звичці діло все.
І немовля спочатку теж
Не дуже радо груди ссе,
А опісля — не одірвеш.
Отак і вам — науки груди
Щодня смачніше ссати буде.
   Учень
Радніший я до тих ірудей допасти,
Але ж навчіть, як шлях до них прокласти?
Мефістофель
Та ви скажіть мені вперед,
Який ви обрали факультет?
   Учень
Я хочу справді вченим стати,
Усе знання умом обняти,
Пізнать життя землі і неба
І всіх речей збагнути суть.
Мефістофель
Ви стали враз на вірну путь;
Лиш розважатися не треба.
   Учень
Візьмусь я щиро працювати,
Але хотілося б мені
Хоч трохи часом погуляти
У гарні святкові літні дні.
Мефістофель
Цінуйте час — він не стоїть на місці,
Зумійте з нього взять якмога більш користі,
А щоб як слід з гострити ум,
Вступіть в Collegium logicum.
Там дух ваш добре намуштрують,
В іспанські чоботи озують,
Щоб він тягнувсь за кроком крок
Обачно по шляху думок,
А не збивавсь на манівці,
Як блудний вогник по луці.
Там вас навчатимуть щодня:
Не дій ніколи навмання,
Не так-то просто їсти й пить —
Все слід під «раз, два, три» робить.
78
Думки у нас фабрикують так,
Як складну тканину тче верстак:
Раз ступив — тисячі ниток,
Раз прибив — непомітно ллються,
Човники сюди-туди снуються,
В основ/ вплітаючи уток.
А тут філософ вже підходить
І щ о, й чого, і як доводить:
Як перше так і друге так,—
То третє і четверте так;
Як першого й другого немає,
То третє й четверте відпадає.
І славлять повсюди його учні,
Та щось із них ткачі незручні.
А стане мудрець живе щось вивчати —
Заходиться з нього дух виганяти,
І от — всі частки в руках трима,
Та що по тих частках — зв’язку ж нема!
«Encheiresis naturae» це в хімії звуть,
Ті мудрощі темні самі себе б’ють.
Учень
Мені не все тут зрозуміло.
Мефістофель
Та далі краще піде діло,
Навчіться лиш редукувати
1 вірно класифікувати.
Учень
Од цих речей я очманів:
У голові — мов сто млинів.
Мефістофель
А потім, щоб дійти мети,
Слід метафізику пройти.
Збагніть, зглибіть усе те в ній,
Чого не втямить глузд людський,
А як не все і збагнете —
Слова ж препишні є на те!
Та ви в цей перший рік занять
Повинні пильно працювать:
Щодня п’ять лекцій буде в вас;
З дзвінком завжди заходьте зразу в клас
Заздалегідь завчіть урок
79
З своїх книжок — рядок в рядок,
Побачите, що вчитель вчить
Достотно так, як там стоїть,
І все пишіть у зошит свій,
Мов то диктує Дух Святий.
Учень
Я розумію це чудово:
Не спи, у класі сидячи.
Усе записуй слово в слово,
Іди додому та й учи.
Мефістофель
То вибирайте ж факультет!
Учень
У правознавстві щось принади я не бачу.
Мефістофель
За це я вас не винувачу:
Наука права — то не мед.
Закон, права, правопорядок —
Все те прийшло до нас у спадок,
Передавалось, як лишай,
Із роду в рід, із краю в край.
Страждай, тому що ти нащадок:
Ум — безумом і злом добро стає,
А що у нас природне право є,
Про те нема ніде і згадок.
Учень
Тому, що досі думав сам,
У вас підтвердження знайшов я.
Чи не піти ж на богослов’я?
Мефістофель
Я б не хотів зле радить вам.
В науці тій обачним треба бути,
Щоб на слизьку дорогу не ступить.
Розлито стільки в ній таємної отрути,
Що трудно нам її од ліків одрізнить.
Найкраще й тут — одного лиш держіться
І на слова учителя кляніться,
Тоді вам прикростей не знать.
І взагалі, держіться слова,
І в храм пізнання путь готова.
80
Учень
Але Ж ДО'слів потрібно і понять!
   Мефістофель
Авжеж, це так, міркуючи сумлінно;
Та де понять не стане, неодмінно
Словами слід їх підмінять.
Словами спорять на всі теми,
Словами творять всі системи,
Словам тим віри всі діймають,
Із слова букв не викидають.
Учень
Пробачте, я вам відбираю час,
Розпитуючи без упину,
Та хтів би я почуть од вас
Ще кілька слів про медицину.
Три роки швидко промайнуть,
А ще ж яка далека путь!
Та вже як хто покаже пальцем,
То ніби охітніше йти.
Мефістофель
(до себе)
Ну, мабуть, годі сухоти,
Явлюся знов, як чорт — зухвальцем.
( Вголос)
Дух медицини легко зрозуміть.
Великий і малий світ вивчити прийдеться,
А там — нехай усе ведеться,
Як Бог велить!
Тут нічого в премудрощах витать —
Не перевчиш усього і за вік;
Хто нагоду зумів піймать,
То тільки й чоловік.
А ви збудовані як треба,
Та й смілість би у вас найшлась,—
І як повірите ви в себе,
То й інші теж повірять в вас.
Займіться, раджу вам, жінками:
В них охи й ахи цілий вік;
Тих самих лік
Всі потребують хворі дами;
Не надто грубо лиш зайдіть —
І всі до вас попали в сіть.
На титул ваш усі повірить ладні,
81
Що рівних вам у вмілості нема,
І мацайте собі усі красоти знадні,
Що інший жде роками задарма.
Щупніть їй пульсик, як годиться,
Метніть їй зір при тім палкий,
Візьміть за стан її стрункий —
Чи не тісна, мов, шнуровиця?
Учень
Оце воно! Тут видно, що і де.
Мефістофель
Теорія завжди, мій друже, сіра,
А древо жизні — золоте.
Учень
Немов крізь сон я слухаю все те.
За мудрі ради вам подяка щира;
Коли ж іще мене ви повчите?
Мефістофель
Я помогти готовий завше.
Учень
Я не піду од вас, не взявши
Хоч пари писаних рядків:
В альбом що-небудь я б просив.
Мефістофель
Гаразд!
(Пише й das).
Учень
( читає)
Eritis sicut Deus, scientes bonum et malum.
(З пошаною закриває альбама,
вклоняється й виходить).
Мефістофель
Слухай цих слів та змії, тітки моєї, поради -
Будеш своїй богорівності
сам незабаром нерадий!
Фауст
(увіходить)
Куди ж ми підемо?
82
Мефістофель
Побудемо, де слід:
Оглянем перш малий, за ним великий світ.
Побачиш, буде до любові
Тобі цей курс наук чудовий.
Фауст
Задовга в мене борода,
І пустувать мені шкода.
Боюсь, що зробим кепську спробу,
Цей світ — не на мою подобу;
На людях нічусь я, маліось,
Завжди соромлюсь і гублюсь.
Мефістофель
Нічого, друже мій, усе це згодом дасться,
У себе тільки вір, і ти доб’єшся щастя.
Фауст
А як же з дому нам піти?
Де тії коні, повіз, челядь?
Мефістофель
Та наші так: плаща лише простелять —
І пошуміли у світи!
У смілий цей політ з собою
Речей багато не бери;
Ми миттю злинем догори,
Ось тільки я дмухну югою —
Легенько скрізь летітиметься нам!
Поздоровляю вас з новим життям!
АВБРБАХІВ СКЛЕП У ЛЕЙПЦИГУ
Веселе товариство розважається.
Ф р О ш
Ніхто не п’є, не веселиться.
Я покажу вам кислі лиця!
Завжди, бувало, горите,
А це, як мокрі, сидите!
Брандер
Себе вини! Бо й ти хороший теж:
Ні свинства, ні дурниці не сплетеш.
83
Ф р о ш
(виливає йому на голову склянку вина)
На й те, і те!
Брандер
   З свиней свиня!
   Ф р о ш
, А ти не в’язни, як пеня!.
З і б е л ь
За двері геть! Не треба чвар!
Усяк лиш пий і пісню шквар:
Гей, гейі-а-гей!
Альтмаєр
   Ой пробі! Вати, вати!
Оглухну я, як будуть так співати.
   З і б е л ь
Як од склепінь луна іде,
То, значить, добре бас гуде.
   Ф р о ш
Отак! Кому ж не в лад,
   того в три вирви гнать!
Ой тара-ляра-ля!
Альтмаєр
   Ой тара-ляра-ля!
Ф р о ш
Ну, можна починать.
(Співає)
І як воно іще стоїть,
Священне Римське царство?
   Брандер
Погана пісня! Політична! Тьху!
Противна пісня! Даймо Богу славу,
Що не на нас він звірив ту державу.
Про мене й те прибуток немалий,
Що я не цісар і не канцлер в ній.
Та треба й нам якесь начальство мати;
Анумо папу обирати!
Відомо всім, котрій з прикмет
Належить тут пріоритет!
84
Ф р о ш
(співає)
Соловейку-пташко, лети-вилітай,
Мою милованку сто раз привітай...
З і б е л ь
Про милу не співай! Не хочу я і чути!
Ф р о ш
Співай і прославляй! По-твоєму не бути!
( Співає).
Одчини! Бо ніч іде.
Одчини! Бо милий жде.
Зачини! Світає день...
З і б е л ь
Ну що ж, співай на славу Тй пісень!
Од цих пісень тобі ж колись завадить:
Мене вже зрадила, чекай, тебе ще зрадить.
Нехай кохається вона з домовиком,
Вночі на пустирі стає із ним на речі,
І цап, вертаючись додому од відьом,
Хай на добраніч їм люб’язно промекече.
Хіба я з розуму вже спав,
Щоб за повією впадав?
Які у біса їй привіти?
Хіба що вікна потрощити!
Брандер
(гримнув кулаком по столі)
Мовчать! Мовчать! Що за содом!
Ви ж знаєте, я вмію жити:
Тут всі закохані кругом,
їх треба чимсь хорошим пригостити,
Щоб все кінчилося ладом.
Ось пісня вам нового крою,
І всі тягніть приспів за мною.
( Співає).
Раз криса в кухні завелась,
Жила із сала й масла,
Мов доктор Лютер, розплилась,
Пузце собі напасла.
Та кухар їй отрути дав,
І білий світ немилий став,
85
Неначе з закохання!
Хор
(весело)
Неначе з закохання!
   Брандер
Вона й туди, вона й сюди,
Усе гризе, що знає,
З усіх калюж пила води —
Ніщо не помагає!
Вона й навплиг, вона й навскач,
Її ж пече — хоч сядь та й плач,
Неначе з закохання!
Хор
Неначе з закохання!
   Брандер
І зо страху середо дня
У кухню як не скоче!
Упало край вогню, бідня,
Так жалібно пискоче...
Отруйник злий сміється лиш:
«Ого, як солодко квилиш,
Неначе з закохання!»
Хор
Неначе з закохання!
З і б е л ь
Ех, ниці блазні! І чому б
Із цього приводу радіти?
Жарт — бідну крису отруїти!
   Брандер
Чи ба, озвався крисолюб!
   Альтмаєр
Ех ти, товстий, а тонкокожий,
Ти, голомозіша гладка!
Недаром же і сам ти схожий
Ураз на крису й пацюка.
Фауст і Мефістофель.
86
Мефістофель
От, для початку придивися,
Як весело живе гульвіса:
Йому, крім гуль, усе бридня,
Справляє празника щодня.
Хоч розум в’яне від безділля,
Танцює кожен тут кругом,
Мов кошенятко за хвостом;
Аби легке було похмілля,
Аби шинкар на віру дав —
Ото йому усіх і справ.
Брандер
Що це за люди чудородні?
Одразу знать, що лиш сьогодні
До нас у місто прибули.
Ф р о ш
Це правда. Лейпціг наш в тім гідний похвали!
Він, мов малий Париж, своїх людей карбує.
З і б е л ь
І хто ж, по-твоєму, вони?
Ф р о ш
Стривай лиш! Хай вип’ють у охоту,
Я визнаю од них усе достоту —
Вони ще проти мене сосуни!
А все ж таки здається, що пани:
Такі бундючні, гордовиті.
   Брандер
Та це базарні дурисвіти.
Альтмаєр
Хтозна.
   Ф р о ш
Ось я їм дам, дивись.
Мефістофель
(до Фауста)
Людцям і невтямки, що біс
їх може враз за карк схопити.
87
Фауст
Чолом, панове, б’ю!
З і б е л ь
Спасибі, й вам чолом!
(Тихо, позираючи на Мефістофеля).
А цей чого немов кульгає?
Мефістофель
Чи можна й нам присісти за столом?
Як доброго вина у вас бігмає,
То хоч в гурті звеселимось.
   Альтмаєр
Ви дуже вередливі щось.
ф р о ш
У Ріппаху, мабуть, сю ніч ви ночували
І в Ганса-дурника вечері заживали?
Мефістофель
Ні, цим разом не довелось,
А на тім тижні в нього ми бували:
Він нам розповідав про любих родичів
І кожному із них вклонитись доручив.
(Кланяється Фрошу).
Альтмаєр
( тихо)
А що, піймав! Це зух!
З і б е л ь
Авжеж! Це битий жак
Ф р о ш
Стривай, заїду ще інак!
Мефістофель
Іще недавно тут, здається,
Бриніла пісня голосна;
Од цих гінких склепінь луна,
Мабуть, чудово оддається?
Ф р о ш
А ви, буває, не артист?
Мефістофель
Велика хіть, та невеликий хист!
Альтмаєр
Ви б пісню нам якусь...
Мефістофель
Та я їх силу знаю.
   З і б е л ь
Але нову — такий наказ.
Мефістофель
Вернулись ми з Іспанії якраз,
Вина й пісень уславленого краю.
(Співає).
Жив цар колись в давнину,
Й була у нього блоха...
Ф р о ш
Ха-ха! Блоха! Приємна вість!
Блоха у нас жаданий гість.
Мефістофель
( співає)
Жив цар колись в давнину,
Й була у нього блоха;
Мов рідную дитину,
Він ту блоху кохав.
Велів кравця позвати.
Прийшов к ньому кравець:
«Поший мерщій паняті
Штанці і жупанець!»
Брандер
Хай нагадать кравцеві не забудуть,
Щоб пильно міру добирав,
Бо він пропав, навік пропав,
Якщо штанці у брижах будуть.
Мефістофель
В саєти, в адамашки
Блоху вдягли кругом,
Обвішали у стяжки,
89
Оздобили хрестом.
Міністром стала скоро —
Аж сяють ордени,
Весь рід взяла до двору,
Всіх вивела в пани.
А ті вже не давали
Спокою дворакам,
Царицю — й ту кусали,
Шпигали її дам.
Не стало впину злющим,
Ні вбить, ані зігнать...
Ми ж трощим їх ще й плющим.
Хай спробують кусать!
   Хор
   (весело)
Ми ж трощим їх ще й плющим.
Хай спробують кусать!
   Ф р о ш
Браво! Браво! Молодець!
   З і б е л ь
Блосі — блошиний і кінець!
   Брандер
Між нігтів згинуть їй дано!
   Альтмаєр
Віват свобода! Віват вино!
Мефістофель
На честь свободи — так, пилась би всмак
чарчина,
Якби у вас були хоч трохи кращі вина.
   З і б е л ь
Ізнову та ж балаканина!
Мефістофель
Боюсь зробити кривду шинкарю,
А то б я дав вам для спробунку
Із похідного льоху трунку.
90
   З і б е л ь
Нічого! Я вас помирю!
Ф р о ш
Дамо вам похвалу, як буде до вподоби.
Та цур! Щоб не маленькі проби!
Тут треба, щоб суддею буть,
Добряче цівкою смикнуть.
Альтмаєр
Це гості з Рейна, річ видима.
   Мефістофель
Добудьте десь свердла!
Брандер
   А що свердлом робить?
Хіба в вас тут і кухви за дверима?
   Альтмаєр
Он в шинкаря в кутку начиння все лежить.
Мефістофель
(бере свердла; до Фроша)
Яким же вас почастувати?
   Ф р о ш
А що, хіба у вас усякі є?
Мефістофель
Хай кожен те, що хоче, п’є.
Альтмаєр
(до Фроша)
Іч? Ти почав і губи вже лизати!
Ф р о ш
Гаразд! Як вибирать — то рейнське вибираю:
Найкращі нам дари від батьківського краю.
Мефістофель
(просвердлюючи дірку в столі проти Фроша)
Ви воску принесіть, щоб затички ліпити.
91
Альтмаєр
Та це таке — дурних сліпити!
Мефістофель
(до Брандера)
А вам?
Брандер
Шампанського вина,
Щоб шумувало аж до дна!
Мефістофель провірчує дірки; хтось тим часом поналіплював
із воску пробок і затикає дірки.
Брандер
Й чужого не цураймось, друзі,—
Буває, й там щось добре є.
Хоч німцю щирому не до душі французи,
Він їхні вина радо п’є.
З і б е л ь
(коли Мефістофель підходить до нього)
Я кислого, признатись, не люблю,
Солодкого ж ніде не уникаю.
   Мефістофель
Тоді я вам вточу токаю.
Альтмаєр
Ні, глуму я не потерплю!
Ану ж, погляньте прямо в очі!
Мефістофель
Про це й балакати не варт —
То був би надто смілий жарт.
Кажіть, до чого ви охочі?
Чим можу вас я пригостить?
Альтмаєр
Чим ваша хіть. Лиш не томіть!
Всі дірки попровірчувано й позатулювано.
Мефістофель
(з химерними вихилясами)
Грона є на лозі,
92
Роги є на козі,
Вино — це сік, лоза — деревина,
З дерева стіл, в нім скриті вина.
В природу глибше заглядай.
Вір в чудо й чуда дожидай!
Виймайте затички і пийте!
В с і
(повиймали затички; кожному ллється
в склянку замовлене вино)
О	пречудовий водограй!
Мефістофель.
Та цур, ні краплі не розлийте!
(П’ють по другій).
В с і
( співають)
   Прелюдожерно гарно нам,
   Мов всім на світі кабанам!
   Мефістофель
Поглянь, народ на волю вирвавсь наче.
Фауст
Вони мені уже обридли всі.
Мефістофель
Стривай лиш, ще в усій красі
Побачиш їх нутро скотяче.
З і б е л ь
(необережно якось п'є; вино хлюпнуло додолу
і взялося полум’ям)
Огонь! У пеклі я горю!
Мефістофель
(замовляє огонь)
Вгамуйся, приязна стихіє.
(До товариства).
Це тільки бризочка з чистилища вогню!
З і б е л ь
Це що ж таке? Та як він сміє?
Та ми за цюю чортівню...
93
Ф р о ш
Щоб ти такого більш не коїв!
   Альтмаєр
А може, попросить на виступці панка?
З і б е л ь
Чи бач, нахаба отака!
Яких ти фіглів тут наброїв?
   Мефістофель
Заткнись, барило!
З і б е л ь
Ах ти ж помело!
Так ти ще будеш нам грубити?!
Брандер
Ну, начувайся, будеш битий!
Альтмаєр
(відтикає пробку зі стола;
в лице йому жбухає вогонь)
Горю! Горю!
З і б е л ь
Це ж чародій!
Поза законом! Хлопці, бий!
Повихоплювали ножі і обступають Мефістофеля.
Мефістофель
(прибравши урочисто-таємничої постави)
Місце й час, схитнись,
Слово й вид, змінись,
Око й ум, змутнись.
Всі поставали остовпіло, витріщившись один на одного.
Альтмаєр
Та де ж це я? Чи не в раю?
Ф р о ш
Сад-виноград, чи що?
З і б е л ь
1 я в лозі стою.
94
Брандер
У ярім листі ягід повно:
Буйні, круглисті — гроно в гроно...
(Хапає Зібеля за носа. Інші роблять
те ж одне одному, попіднімавши ножі).
Мефістофель
(як і перше)
Спади з очей, мани полудо!
І знайте, як жартує біс!
(Щезає з Фаустом.
Приятелі випускають одне одного).
З і б е л ь
Це що ж?
   Альтмаєр
Це ж як?
Ф р о ш
То це твій ніс?
Брандер
А я схопив твого... От чудо!
Альтмаєр
Оце удар! Аж жах шибає мною!
Стільця сюди, бо на ногах не встою!
Ф р о ш
Що трапилось — ніяк не розберем.
З і б е л ь
А де ж той ланець? Ну, спіймаю,
То з рук не випущу живцем!
Альтмаєр
Я бачив сам — він сів на бочку скраю
І полетів з тим другим молодцем.
В ногах мов олово, здається...
(Обертаючись до столу).
А може, там вино ще ллється?
З і б е л ь
Та це ж усе була мана!
Ф р о ш
95
А я хіба не пив вина?
   Брандер
А як же грона ті на вітті?
   Альтмаєр
От і кажіть, що див нема на світі!
   ВІДЬМИНА КУХНЯ
На низенькому припічку кипить на вогні великий -казан. Угору клубо-
читься пара, і в ній манячать різноманітні постаті. Мавпа сидить
край казана, мішає в ньому І доглядає, щоб не перекипіло через край.
Мавпуй із мавпенятами сидять навколо, гріються. Стеля й
стіни пообвішувані чудернацьким відьомським начинням.
Фауст і Мефістофель.
Фауст
Не по мені цей чар несамовитий;
Коли б то зміг мене уздоровити
Безглуздих нісенітниць спліт?
Привів мене до баби, до чаклунки...
Хіба ж її паскудні трунки
З плечей ізнімуть тридцять літ?
Оце твій лік мені на безголов’я!
Вогонь надії вже в мені потух.
Невже ж природа й благородний дух
Не здужають ніяк вернуть здоров'я?
   Мефістофель
Розумно кажеш, далебі!
Теое одмолодить є і природний засіб.
Та не про нас ця річ, вона тобі
Іще дикішою здалася б.
   Фауст
Я хочу знать.
   Мефістофель
   Та засіб не який —
Без ліків, чар і без оплати.
У поле йди собі мерщій
Та й ну копати чи сапати;
Замкни себе, і розум свій
Держи в обмеженому колі,
І їж хоч просто, та доволі;
96
Живи з скотом, як скот, і не погребуй сам
Ту ниву, де ти жнеш, порядно угноїти;
Оце найкращий спосіб нам
Хоч на сто літ помолодіти!
Фауст
До того я не звик, і краще не чіпати
Мені ні сапи, ні лопати;
Не по мені вузьке життя.
Мефістофель
Що ж! Жди відьомського пиття!
Фауст
І знать яги я б не хотів!
Хіба ж ти сам не звариш зілля?
Мефістофель
На те нема мені дозвілля,
Скорій змощу я тисячу мостів.
Тут треба, крім знання і вміння,
Диявольського ще терпіння.
Тут звільна діє дух не рік, не два,
Поки як слід те вариво вшумує;
Яких приправ не потребує
Він для чаклунського питва!
Хоч чорт навчив його варити,
А сам не вміє сотворити.
(Зирнувши на мавп).
Які ж гарнесенькі звірки!
Оце такі в яги служки.
(До звірів).
Немає дома господині?
Звірі
В гостині!
Крізь димар
Пішла аж до хмар!
Мефістофель
Чи довго ж буде там баритйсь?
Звірі
Та поки будемо тут грітись.
41—»	97
Мефістофель
(до Фауста)
Ну, як тобі оці звірята?
Фауст
Чи де ще є подібна бродь?!
Мефістофель
Б, ні, із ними говорить,
То це мені з відрад відрада!
(До звірів).
Скажіть же, кляті потерчата,
Що вам тут дідько заварив?
Звірі
Нізчимну юшку для старців.
Мефістофель
Тоді в вас публіки багато!
М а в п і й
(підліз і лащиться до Мефістофеля)
Зіграймо у кість
Мені на користь —
Дай виграти грошей!
Я дурень в біді,
А стану тоді
Розумний, хороший.
Мефістофель
Була б щаслива мавпа, як ніхто,
Коли б уміла грати у лото.
Тим часом мавпенята грають великою кулею
і викочують її вперед.
М а в п і й
Оце земля:
Летить, кружля,
Не знає впину;
Бряжчить, як скло,
Бо в ній дупло
На всю нутрину;
Блищить, мигтить,
Кругом ряхтить,—
98
Гляди, мій сину,
За рухом стеж,
Бо розіб’єш
Її до решти
І сам за те ж
Тоді помреш ти.
   Мефістофель
Це що, решето?
М а в п і й
   (здіймає решето)
Як злодій хто —
Воно ураз покаже.
(Біжить до мавпи, щоб та подивилась
крізь решето).
На, глянь в решетоГ
Ну, злодій хто?
Хоч знає, не каже!
Мефістофель
(підходить до вогню)
Це що за збан?
   М а в п і й
Який ти дурбан!
Та це ж казан.
Чудні в тебе мислі!
   Мефістофель
Яке ж ти мурло!
М а в п і й
Ось на помело
Та й сядь тут у кріслі.
(Садовить Мефістофеля
на крісло).
Фауст
(дивиться у дзеркало, то підходячи,
то одступаючи од нього)
Який чудовий вид одкрили
Свічада чари тут очам!
99
Ой осіни мене, Амуре легкокрилий,
Щоб я до неї враз домчав!
Ах, тут стоять доводиться мені;
Коли наблизитись я хочу —
Вже бачу я в тумані, мов у сні,
Ту постать чарівну жіночу.
Невже ж така у жінці є краса?
' Невже в цьому простягненому тілі
Вмістилися всі неба чудеса?
Невже таке і на землі б ми стріли?
   Мефістофель
Та ясно, коли Бог шість день попрацював
І потім «браво» сам сказав,
То, певне, він не схибив цілі.
Ну, поки що дивись на видиво бліде,
А там найду й живу красу для тебе;
Блаженний, хто її до себе
Як наречений поведе!
Фауст усе дивиться в дзеркало* Мефістофель,
розлігшися в кріслі граючись помелом, веде річ далі.
Я тут сиджу, неначе цар на троні!
І скіпетр у руці, от тільки не в короні!
Звірі
(що досі розмовляли між собою на мигах, з кумедними
вихилясами і великим галасом приносять
Мефістофелю корону)
Вінчаній главі
Дай поту й крові —
Корону скріпити.
(Сіпнули якось необережно корону і розбили її надвоє,
скачуть довкола з половинками).
А ми глядимо,
За всім слідимо,
Щоб вірші ліпити.
Фауст
(перед дзеркалом)
Я збожеволію! Це сказ!
Мефістофель
(вказуючи на звірів)
Та і мені ось ці вже голову прогризли.
100
   Звірі
А в слушний час
Бувають у нас
У віршах навіть мислі.
Фауст
(як перше)
У мене в грудях аж клекоче!
Ходімо далі од біди!
Мефістофель
(в тій же поставі)
Я визнаю, проте, охоче,
Що з них поети хоч куди!
Мавпа якось одвихнулася од казана, І він починає бігти; спалахує
велике полум’я 1 жбухає в комин. Відьма через полум'я влітає
в кухню з оглушливим репетом.
   Відьма
Ух! Ух! Ух! Ух!
Проклята твар! Паскудна гидь!
Казан проспать? Мене спалить?
Триклята бридь!
(Побачивши Фауста і Мефістофеля).
А ви чого?
А вам кого?
А ви куди?
І як сюди?
Ось я вогню
На вас хлюпну!
(Набирає ополоником у казані і оббризкує огнем
Фауста, Мефістофеля і мавп. Звірі скавулять).
Мефістофель
(обернувши помело, трощить склянки й горщики)
Шарах! Тарах!
По всіх горшках!
Все розвалю,
Все розіллю,—
Це, стерво, так
Тобі під такт!
Відьма одсахнулася з гнівом І жахом.
101
Впізнала вже, опудало погане?
Впізнала ти свого володаря?
Захочу я — й тебе, й твого звір’я
Перед очима враз не стане!
Забула вже вбрання червоне це
І півняче перо на капелюшу?
Чи, може, я сховав лице?
Чи, може, сам назватись мушу?
Відьма
Пробачте, пане, за прийом!
Та, бачу, ви не з копитом.
Та й де ж це ваші вірні круки?
Мефістофель
Гаразд, цей раз забудьмо зло!
Води чимало утекло
Од часу нашої розлуки.
Тепер прогрес, що світ весь охопив,
І чорта навіть зачепив;
Північні привиди вступилися з дороги;
Де стрінеш кігті, хвіст і роги?
От кінської ноги — не можу я зректись,
Хоч з нею вочевидь я не ходжу між люди,
Бо рада є й на те: тепер же повелись
Фальшиві литки в моду всюди.
Відьма
( пританцьовуючи)
Ой я п’яна і без вина —
Вернувсь мій пан, мій сатана!
Мефістофель
Не зви мене більш тим ім’ям!
Відьма
Чому? Хіба ж воно завадить вам?
   Мефістофель
Із тим ім’ям ми в книгу притч попали,
Та не пішло те на користь людцям:
Лихого відреклись, а добрими не стали.
Тепер я — «пан барон», ти так мене і зви;
Тепер я кавалер, як інші кавалери,
Шляхетна в мене кров, шляхетні і манери,
І герб шляхетський — ось диви.
(Робить сороміцький жест).
102
   Відьма
(заходиться реготом)
Ха, ха, ха, ха! Оце встругнув!
Такий жартун, як перше був!
Мефістофель
   (до Фауста)
Мій друже, вчись, яким шляхом
Підходить треба до відьом.
   Відьма
А що ж сюди вас, панство, привело?
Мефістофель
Нам треба склянку, знаєш, того соку...
Та щоб пиття старе було!
Воно міцніє рік від року.
   Відьма
Та ось той сік, у цьому бутлю,
Сама я часто з нього дудлю —
Смачне, й ні крихти не смердить;
Чому б і вас не пригостить?
   ( Нишком).
Та як первісних чар нема в ції людини,
Вона ж, ви знаєте, не витягне й години.
Мефістофель
Та не завадить, ні, бо чоловік це свій,
Найкріпшого дання йому готовий дать я,
Накресли круг, скажи закляття
І чару вщерть йому налий.
Відьма ворожить, химерно жестикулюючи,— обчіркує круг і стано-
вить в нього усяке причандалля; склянки тим часом забряжчали,
казани загуділи — почалася музика. Вкінці дістає велику книгу і
розставляє у крузі мавп — піддержувати книгу і присвічувати смоло-
скипами. Аж тоді киває Фаустові, щоб підійшов.
   Фауст
(До Мефістофеля)
Скажи, нащо це готування,
Це химородне чаклування?
Усі ті витівки дурні
Давно вже ввірились мені.
103
Мефістофель
Нехай собі! То все на сміх;
Не будь же строгим ти до них!
Це мов лікарська процедура,
Щоб краще діяла мікстура.
(Примушує Фауста вступити в круг).
Відьма
(починає високохмарно декламувати з книги)
Як досягти
До десяти?
Один — як дим,
А два — сплива,
   А три — зітри,
Чотири ж — виріж,
А п’ять — украдь,
А шість — ізчисть,
А сім — знесім,
А вісім — повісим,
   А дев’ять що? — Невідь-що.
А десять — кудесять.
   Отак-то лічим ми, відьми.
Фауст
З гарячки баба щось верзе.
   Мефістофель
Стривай лишень, це ще не все.
Вся книга та з однакових мудрацій;
На неї й я поклав чимало праці.
Усіх тих таємниць, усіх тих протиріч
Ні дурень, ні мудрець не втямить ані ПІЧ.
І так ведеться вже давно:
Ми знаєм прикладів чимало,
Як кривду в правду обертало
Те «три в однім і в трьох одно». '
Отак повчають скрізь і всюди,
І з дурнями змагатись зась —
Бо, чуючи слова, звичайно вірять люди,
Що в них і думка є якась.
Відьма
(ворожить далі)
   Науки дар —
Немов між хмар,
   Для людства таємниця!
104
А хто без дум,
Тому, мов на глум,
Вона спішить одкриться.
Фауст
А може, годі? Чи не все ще?
Вже як не трісне голова!
Здається, мов оті слова
Ураз сто тисяч дурнів плеще.
Мефістофель
Ну, буде вже, метка Сивілло!
Бери своє пиття і сміло
По самі вінця наливай!
Це другові ніяк не зробить шкоди —
Вже він пройшов усякі переходи
Й не раз хиляв аж через край.
Відьма з великими церемоніями наливає пиття в чару;
коли Фауст її пригубив, з не? вихоплюється легке полум’я.
Мефістофель
Ну, вимчи духом аж до дна!
Це буде серцеві одрада.
І з чортом ти запанібрата,
А чара ця тобі страшна?
Відьма розмикає круг. Фауст виходить.
Відьма
Ну, доброго здоров’я пивши!
Мефістофель
(до Фауста)
Тепер ходім! Тобі потрібен рух!
(До відьми).
Коли від мене ждеш яких послуг,
То нагадай, на шабаш прилетівши.
Відьма
Ось пісня вам! Коли її співать,
То буде лік вас краще пробирать.
Мефістофель
Тепер іди мерщій за мною,
Спітнієш добре, й міць напою
105
Пройме істоту всю, не знаючи заслон.
А там навчу тебе я благородній ліні —
І скоро вчуєш ти в солодкому томлінні,
Як грає у тобі скакунчик Купідон.
Фауст
Дай в дзеркало іще раз подивиться
На тую жінку казкову!
Мефістофель
Ні, ні! Чекай, усім жінкам цариця
До тебе прийде наяву.
(Стиха).
Тепер, з тим хмелем у голівці,
Гелену вбачиш в кожній дівці.
НА ВУЛИШ
Фауст. Маргарита проходить мимо.
Фауст
Гарна панно! Не відмовте ьг честі,
Дозвольте вас додому провести..
Маргарита
Не панна я, й не гарна я,
Додому втраплю і сама.
(Випручалась І пішла).
Фауст
Їй-Богу, чарівне дитя!
Таких не бачив за все життя.
Цнотлива, скромна — ангел кругом,
І трохи з перцем, заразом.
Корали уст, рум’янець щік —
Я не забуду їх повік!
Очиці опустила вниз —
Аж серце пройняла навкрізь.
А як відрізала мені...
Я в неї просто в полоні*.
Увіходить Мефістофель.
Фауст
Ти мусиш дівку ту підмовить!
106
Мефістофель
Яку?
Фауст
Та ту, що ось пройшла.
Мефістофель
Вона приходила на сповідь,
Тут у священика була;
У сповідальню я прокравсь —
Вона невинна, я дізнавсь.
Ходила на сповідь задарма;
Над нею в мене влади нема.
   Фауст
Уже за чотирнадцять їй.
Мефістофель
Говориш ти, мов Ганс Ласій,
Що на всі любі квітки жадний
1 думає, що кожна честь
1 ласка лиш для нього єсть;
Цей шлях бува часом трудний.
Фауст
Пане магістре Похвальний,
Не треба моралі, то марна праця!
Ось тобі слово моє тверде:
Як те дівчатко молоде
Цю ніч мені на руки не впаде,
То опівночі ми мусим розстаться.
Мефістофель
Зміркуй, що можна, а що ні!
Два тижні треба буде мені,
Щоб тільки знайти якусь приключку.
   Фауст
Мав би я часу сім годин,
То і без чорта, сам-один,
Звів би таку гарненьку штучку.
Мефістофель
Говориш, як француз-пустак;
Тобі все шкода й невигода.
Яка ж одразу насолода?
Тоді кохання буде всмак,
Коли ти здалеку зайдеш
1 фіглі-міглі поведеш,
107
Доскочиш кралі шляхом інтриг,
Як знаєм ми з італійських книг.
Фауст
Й без того маю апетит!
   Мефістофель
Та годі, ти мені обрид!
Щоб спокусить оте дитя,
Не будьмо поквапні без пуття,
Тут штурмом нічого кидатись,
Треба до хитрощів удатись.
Фауст
Добудь од ны мені що-будь!
Дай у покої її побуть!
Дістань хустину з грудей її,
Підв’язку з ніжки милої!..
   Мефістофель
Щоб бачив ти, що я тобі
Допомагаю у цій журбі,—
Нам нічого довго зволікати,
Сьогодні зводжу до її кімнати.
Фауст
До неї? Нею володіть?
Мефістофель
Ні, вона буде в сусідки сцдіть,
А ти тим часом можеш мріть
На самоті, в оселі тихій,
Про неї, про майбутні втіхи.
   Фауст
Зараз підем?
Мефістофель
   І^рохи пізніш.
   Фауст
Та не забудь їй дарунків, гляди ж!
( Пішов).
   Мефістофель
І за дарунки вже? Ну, будеш успіх мати.
Є в мене сила тайників,
Давно закопаних скарбів —
Там треба буде дещо взяти.
108
ВЕЧІР
Невеличка чистенька кімната.
Маргарита
(заплітаючи і піде’ язуючи коси)
Що б я дала, щоб хто сказав,
Який то пан мене займав!
Такий у нього пишний вид,
Одразу знать вельможний рід —
Це мов написано на чолі,
А то б не давав собі так волі.
(Виходить).
Мефістофель, Фауст.
Мефістофель
Сюди, та тихше, ось сюди!
Фауст
(постоявши хвилю мовчки)
Тепер іди й надворі жди!
Мефістофель
(обнишпорив очима кімнату)
В дівчат так чисто не завжди.
( Виходить).
Фауст
(оглядається кругом)
Привіт оселі цій святій,
Що мріє в застумі півтьми!
Скропляючись в ясній росі надій,
Кохання біль, у серці защеми!
Який тут спокій і порядок,
Яке довілля і звичай!
В цій бідноті — який достаток!
В цій тісноті — який розкішний рай!
(Кидається в шкіряне крісло край ліжка).
Прийми й мене, як за старих часів
Приймав других, з утіхою й журбою.
Як часто він, цей любий трон батьків,
109
Обвішувавсь дрібною дітворою!
І мила, може, тут, у зграї щебетух,
За різдвяний удячна подарунок,
Дідусику несла свій поцілунок.
Я чую, дівчино, тут дух
Хазяйновитості витає;
Як мати, він тебе щодня навчає
Стіл чепурно обрусом застелить,
Узорчасто піском долівку притрусить.
0	мила рученько! Подбай,
1	ти з хатини зробиш рай.
А тут!
(Підіймає заслону ліжка).
Мене пройма блаженний жах.
Стояв би тут години цілі...
Це ж тут природа в світлих снах
Створила ангела у тілі;
Вона тут спала, й наливалася»
У груди їй теплінь жива,
Тут чисто й свято розвивалась
Ясна подоба божества.
А ти! Тебе що привело?
Мене всього мов потрясло...
Що хочеш ти? Чом в серці біль тяжкий?
Нужденний Фауст! Ти ніби сам не свій.
Чи тут незримим чаром віє?
Я ж насолоди був запраг —
І ось душа моя у сні любовнім мліє!
Чи ж ми хисткі, немов на вітрі прах? —
Коли б вона в цю мить ввійшла в покій,
То як свого блюзнірства ти б скупився:
Одразу знічений, малий,
До ніг упав би й розтопився.
Мефістофель
(увіходить)
Скоріш! Іде вже господинька!
Фауст
Ходім! І більше не прийду!
Мефістофель
Дивись, яка важкенька скринька;
Як треба буде, ще знайду.
110
Постав у шафу, на косинець.
Клянусь, вона зійде з ума,
За цей спокусливий гостинець
Тобі гостинця дасть сама.
Дитя — дитя, і цяця — цяця.
   Фауст
Не треба, може?
Мефістофель
Ще й питаться?
Чи, може, візьмеш скарб собі?
Тоді пораю я тобі
Мене даремно не тривожить
1 клопоту мені не множить.
Не думав я, що ти скнарій!
А я тут в голову захожу...
(Ставить скриньку в шафу
і замикає її).
Ходім! Скорій!
Щоб привернути грою мрій
До тебе ту дитину гожу.
Чого ж понуривсь ти,
Немов тобі на лекцію іти,
Немов тебе примарою ляка
І фізика, і метафізика?!
Ходім!
   Виходять.
Маргарита
(увіходить із лампою)
Ой як тут душно, парко як!
(Одчиняє вікно).
А вечір же- наче й без тепла.
І якось моторошно так...
Коли б хоч мати скоріше йшла...
Вся аж тремчу... Острах стиска...
Яка ж я, дурненька, боязка...
(Роздягається, заспівала).
Був вірний коханці завше
Славетний Фульський цар;
Вона йому, вмиравши,
Дала злотний кубок в дар.
111
Над всі скарби коштовні
Він кубок той любив,
І очі сліз були повні,
Як він із нього пив.
Почувши, що годі жити,
Усе роздав синам:
«Усе беріте, діти,
А кубка не віддам!»
Сидів він на бенкеті,
1 все лицарство з ним,
У замку на бескеті,
Над берегом морським.
Допив живець д’останку
Старенький бенкетар
І в буйні хвилі з ?анку
Жбурнув священний дар.
Ось кубок летить, мигоче,
Ось вир його схопив...
А цар склепив свої очі
І більше вже не пив...
(Одчиняє шафу, щоб повісити одежу
аж бачить — скринька).
Звідкіль взялась тут скринька ця мала?
Таж шафа замкнена була.
Що за притичина? І що в ній може буть?
А, знаю, мамі хтось приніс
В заклад під позичку, мабуть.
Ось ключик на шнурочку звис...
А що, як взять та й відімкнуть?
Ой, що це? Боже милий! Глянь,
Чи бачила ж таке я на віку?
Убір! В святковий день найбільша з пань
Наділа б річ таку!
А як мені в цім ланцюжку?
Чиї ж то всі оці розкоші?
(Убирається й розглядається в дзеркалі).
Ой, а сережки ж хороші!
Вберись — і вже зовсім не та...
Що врода й молоді літа?
До них тепер байдужі всі,
112
І похвали твоїй красі
Бринять, неначе докори.
Всі злота ждуть,
На злото б’ють —
Горе нам, бідним, горе!
НА ПРОГУЛЯНЦІ
Фауст проходжується в задумі.
Підходить Мефістофель.
Мефістофель
Бодай тобі зрадне кохання! Бодай тебе
   в пекла стихію!
Я кляв би іще чимсь гіршим, але,
на жаль, не вмію!
Фауст
Який же дрік тебе вджигнув?
Чого це ти так чудно кривиш морду?
Мефістофель
Радніший я продатись чорту,
Коли б я сам не чортом був!
Фауст
Тобі цей сказ якось не личить.
Та що ж могло тебе так спантеличить?
Мефістофель
Та що? Убір, що Гретхен я дістав,
Піп загребущий одібрав!
Побачила ту штучку мати
І зразу стала потерпати:
Тонкий у неї аж надто нюх,
Весь ніс просяк молитовника дух,—
Обнюхує і се, і те,
Чи воно грішне, чи святе,
А що вже убір — то й видом видать,
Що не яка в нім благодать.
«Доню! — рече — неправе добро
Душу бентежить, збурює кров.
Божій Матері його віддаймо,
На манну небесну уповаймо!»
А Гретонька закопилила губи:
Дарованому коню та дивиться в зуби?
Той, певно, Бога в душі мав,
113
Хто їй ту цяцю підослав...
Та мати священика приводить,
Той скоро справі кінця доходить,
Сподобався йому дарунок.
«Добре,— глаголе,— єсте вчинили!
Хто алчність боре, той Господу милий.
А в нашої церкви добрий шлунок,
Вже скільки царств вона пожерла,
А ще з переїду не вмерла:
Тільки церква, мої любі діти,
Може неправе добро стравити...»
Фауст
Та ні: євреї і царі
Також до того штукарі.
Мефістофель
Взяв піп пояс, ланцюжок, кільце,
От буцімто полова все це,
Чи там подякував, чи ні,
Мов за горішки ті дрібні,
Пообіцяв в небесах награду —
Й залишив маму вельми раду.
Фауст
А Гретхен?
Мефістофель
Та собі сидить,
Не зна, небога, що робить,
Думає про убір — аж до сліз,
Ще більш про того, хто приніс.
Фауст
Ті журба мені докір.
Добудь їй зараз новий убір!
Той перший був її не варт.
Мефістофель
Авжеж, тобі усе за жарт!
Фауст
Роби, як я кажу, і край!
Ті сусідку поєднай!
Тії ж не макуха — чортом будь,
Таки убір їй роздобудь!
114
   Мефістофель
Я слухаю, мостивний пане!
   Фауст виходить.
Цей закоханець навісний,
Хай сонце, місяць, зорі — все дістане,
Розвіє все на втіху дорогій.
   У СУСЩНІМ ДОМІ
   М а р т а
   (сама)
Простибіг мужу мойому,
Що жінці кривду учинив,
Кудись світ за очі зблудив,
Лишивши тут мене саму.
Чи я ж його коли гнівила?
Чи я ж його та й не любила?!
   ( Плаче).
А може, вмер на чужині...
Коли б хоч посвідку мені!
   Увіходить Маргарита.
   Маргарита
Пань Марто!
М а р т а
Гретхен, що тобі?
   Маргарита
Аж трусяться мені коліна!
Відкільсь взялась ізнов скриньчина
У мене в шафі, вся в різьбі,
А в скриньці тій — прикрас, прикрас!
Стократ пишніші, як той раз...
   М а р т а
Ти ж хоч матусі не показуй,
Бо знов попу віддасть одразу.
   Маргарита
Ох, глянь сюди! Дивись сюди!
115
М а р т а
(убирає її)
Щаслива ти, вродлива ти!
Маргарита
Коли б їх на вулицю одіти
Або до церкви отак сходити.
М а р т а
А ти сюди приходь частіш
Вбиратись нишком в ці оздоби.
Хоч перед дзеркалом щаслива посидиш,
Мені до любої вподоби.
А там, при нагоді, в святковий день якраз
Щось зможеш одягти і людям напоказ —
Каблучку, ланцюжок чи перлів там разок,
А матері якихсь накажемо казок.
Маргарита
Від кого ж ці обидві скриньки?
Якісь непевні базаринки!
Хтось стукає.
Ох, чи не мати? Куди ж це діть?
М а р т а
(визирає)
Ні, пан чужий якийсь. Ввійдіть!
Мефістофель
(увіходить)
Даруйте, пані, що так заходжу
І,	може, пані у чімсь тривожу.
(З пошаною відступає перед Маргаритою).
Я Марту Швертляйн хтів спитати.
   М а р т а
Це я. Що має пан казати?
Мефістофель
(тихо до неї)
Прошу пробачення; у вашмості
Сидять такі вельможні гості,
116
То, може, я собі піду,
А по обіді знов зайду.
М а р т а
(вголос)
От тобі, дочко, й даровизна:
Пан за шляхтянку тебе визнав.
Маргарита
Ні, я собі з простих міщан,
До мене дуже добрий пан;
Усе це вбрання — не моє.
Мефістофель
Ні, крім вбрання, іще щось є;
І погляд ваш, і ввесь ваш склад!
То можу лишитись? Дуже рад.
М а р т а
То що ж приніс нам любий гість?
Мефістофель
Гай, гай! Не дуже веселу вість!
Не тим би я хотів послужити:
Ваш чоловік наказав довго жити.
М а р т а
Помер? Мій голуб? Бідна я!
Мій муж помер! Ой смерть моя!
Маргарита
Ох, тітонько, не плачте, ну...
Мефістофель
Слухайте ж повість цю сумну!
Маргарита
Краще зовсім ні з ким не кохатись,
Ніж після смерті до смерті вбиватись.
Мефістофель
В радощах горе, і радощі в горі.
М а р т а
То як же вмер він, розкажіть!
117
Мефістофель
Він при Антонівськім соборі
У місті Падуї лежить,
Край велеліпної святині
Спить вічним сном у домовині.
   М а р т а
А що ж мені він передав?
Мефістофель
Та побажання все побожні:
Він триста панахид одправить наказав;
Кишені ж геть були порожні.
М а р т а
Як? Ні гостинця? Ні шага?
Таж кожен столярчук щось в торбі зберіга,
Щось для домівки відкладає,
Хоч сам старцює, голодає.
Мефістофель
Мадам, я спочуваю вам;
Та марнотратником не був ваш муж ніколи.
В своїх гріхах він каявся вже й сам,
Нещасної украй зазнавши долі.
Маргарита
І випаде ж такий талан гіркий!
Молитимусь і я за його упокій!
Мефістофель
Таку дитину чемну й любу
Хоч зараз повести до шлюбу.
Маргарита
Ох, ні! Це буде не тепер.
Мефістофель
Коли не муж, то кавалер
Без краю буде раювати —
Таку красуню милувати.
Маргарита
Такого не ведеться в нас.
Мефістофель
Але трапляється не раз.
118
   М а р т а
Доказуйте ж!
Мефістофель
   Так я йому доглядів смерті
Не те щоб на гною — на мерві перетертій.
Та, як християнин, він, каючись, помер.
«Як я клену,— сказав,— себе тепер,
Що так подавсь знеобачки в дорогу,
Худобу кинувши і жіночку-небогу!
Мені та згадка — гострий ніж.
Коли б мені простила жінка мила...»
М а р т а
Ой чоловіченьку! Я вже тобі простила!
Мефістофель
«Та свідок Бог! Вона жила грішніш!»
М а р т а
Та бреше ж він! У смертний час брехати?
Мефістофель
Так, це було й по ньому знати,
Що то була вже маячня.
«Недбальство,— мовив він,— моя наймен-
ша хиба;
Надбав їй перш дітей, потому дбав їй хліба,
Та не було такого дня,
Щоб шмат насущника я з нею з’їв у мирі».
М а р т а
Оце і дяка вся моїй любові щирій,
Моїм турботам і трудам?!
Мефістофель
Та ні, він був такий удячний вам.
«Коли од Мальти,— каже,— я одплив,
Молився ревно я за жінку й діток;
І небеса послали нам пожиток —
У турка наш фрегат галеру захопив,
Ладовану султанськими скарбами.
Одвага високо в ціні —
Як паювали луп між нами, вояками,
Припала дещиця й мені».
119
   М а р т а
ОгтакІТо він, либонь, той скарб десь закопав?
Мефістофель
Гай-гай! Тепер шукайте вітра в полі!
В Неаполі, гуляючи на волі,
Він панночку гарнесеньку спіткав,
І	щиро так вони удвох кохались,
Що аж по скін сліди на нім зостались.
   М а р т а
Лайдак! Ледачеє ледащо!
І	в злиднях він бахурував!
Рідних дітей обкрав нізащо!
Мефістофель
За те ж його й Господь скарав.
Я б, бувши вами, може, з рік
Додержував як слід жалоби,
А там уже когось знайшов би до вподоби.
М а р т а
Е, ні, таких, як перший чоловік,
По цілім світі треба пошукати —
Таке дурне й плохе було воно!
От тільки що любив, сердега, мандрувати,
Чужих жінок, чуже вино
Та в розпрокляті кості грати.
Мефістофель
Ну, ну, це не такі вже вади!
Бо, може, й вам він попускав
З таких робити дещо справ.
Коли б мені такі умови —
Каблучки я змінять готовий.
М а р т а
Та що ви, пане! Пан жартує!
Мефістофель
(до себе)
Чи не пора звідціль тікать?
Ця й чорта може упіймать!
(До Маргарита).
А ваше серце що віщує?
120
   Маргарита
Не розумію вас.
Мефістофель
(до себе)
Дитина!
(Вголос).
Прощавайте!
Маргарита
Прощайте!
М а р т а
Паночку, стривайте!
Я хтіла б посвідку дістать,
Коли, де й як мого сховали чоловіка.
Порядку зроду я прихильниця велика,—
В газетці б вість про смерть
хотілось почитать.
Мефістофель
Що двоє свідків будь-яких посвідчать,
Папери те, як факт, увіковічать.
У мене ще і приятель є тут,
Ми можем разом піти у суд.
Що, привести?
М а р т а
Ой, приведіть!
Мефістофель
А панна теж буде тут сидіть?
Бравий, бувалий такий панич,
З паннами вміє вести річ.
Маргарита
Мушу червоніти перед паничем...
Мефістофель
О	ні, хоч би й перед королем!
М а р т а
Цей вечір у нашому саду
Я з нею панів сьогодні жду.
121
НА ВУЛИЦІ
Фауст
Ну, як? Іде? Як справа наша?
Мефістофель
Ви весь в огні! Пождіть ладу.
Небавом Гретхен буде ваша.
Цей вечір стрінетесь в сусідки у саду.
Циганкувата то кумася
І свашкувати придалася.
Фауст
Гаразд!
М	е ф і с т о фе л ь
І	ти ж їй щось за те	зроби.
Фауст
Так, ти мені, а я тобі.
Мефістофель
З	тобою	вдвох посвідчити я	мушу,
Що	муж	її віддав вже Богу	душу
І в Падуї похований лежить.
Фауст
Отак! То це нам перш туди летіть?
Мефістофель
Sancta simplicitas! Навіщо це робить?
Лиш підпишись, та й по всій справі.
Фауст
Негоден я здійснять ці заміри лукаві.
Мефістофель
Святенник! Це тобі мерзить!
Фальшиве свідчення давати —
Хіба ж тобі це первина?
Що Бог, що світ, що дух, що неба таїна,
Що серце й ум людей, що подорож земна
Давно ти перестав про все це толкувати,
Наповнений зухвальства вщерть!
Багато брав тоді собі на плечі!
А глибше глянь — про всі ті мудрі речі
122
Ти знав не більше, як про Швертляйнову
смерть.
   Фауст
Ти був і є крутій, софіст.
   Мефістофель
Ні, я наскрізь твій знаю зміст!
Ти ж завтра будеш намагатись
До Гретхен в душу увібгатись,
В коханні щирім присягатись...
   Фауст
Та ще й од серця.
   Мефістофель
Гарний ти!
А там почнеш про вічну вірність,
Жаги єдиної безмірність,—
Це теж од серця буде йти?
   Фауст
Облиш! — Як серце мре без краю
В однім битті, в однім чутті,
Як я ім’я йому не знаю,—
Тоді я у світи усім єством ширяю
І слів найвищих добираю.
І пломінь той, що в нім згораю,
Я вічним, вічним називаю —
Невже то лжа, слова пусті?
   Мефістофель
Таки я прав!
Фауст
От, щоб ти знав,
Не хочу я надсаджувати груди;
Хто має язика і хоче правим бути,—
То той і прав.
Ходім! Обрид цей вічний спір мені.
І згоден я — хоч правий ти, хоч ні.
САД
Маргарита під руку зФаустом,
а МартазМефІстофеяем гуляють по саду.
Маргарита
Я бачу, ви, жалкуючи мене,
Знижаєтесь — мені аж сором.
Життя, напевне, мандрівне
Навчило вас не буть суворим.
Не для таких досвідчених людей
Убожество моїх простих речей.
Фауст
Один твій зір, одне слівце твоє —
Чи ж де дорожча мудрість є?
(Цілує їй руку).
Маргарита
Та чи подоба ж вам ту руку цілувати?
Вона негарна, шкарубка.
Мені доводиться усього пильнувати,
А мати строга ще така.
Проходять.
М а р т а
Ви так ото й мандруєте весь вік?
Мефістофель
Така у нас вже служба подорожня!
Буває — так у іншім місці звик,—
А залишитися не можна.
   М а р т а
Хай молодий іще літа
Метеликом з країни до країни;
А вбившись у такі літа,
Старим бурлакою брести до домовини —
Це справа вже зовсім не та.
   Мефістофель
Та я вже й сам, признатись, потерпаю.
М а р т а
Тож, паночку, робіть, що я пораю.
Проходять.
124
Маргарита
Аби з очей, то вже й з думок.
Хоч гречність вас і прикрасила,
У вас розумних друзів сила,
Мені до них — як до зірок.
Фауст
О	серце, вір, те, що розумним звуть,—
То інколи обмеженість пуста.
Маргарита
Як?
Фауст
Ах, свята невинність, простота —
Ніяк собі ціни не пізнають!
Сумирність, лагідність —
що краще є в природі?
Ці найкоштовніші з окрас...
Маргарита
Хоч раз мене згадайте при нагоді,
А я про вас гадатиму всякчас.
Фауст
Не часто ходиш ти гуляти?
Маргарита
Та в нас хазяйство не яке,
Але, нівроку, клопітке:
В нас наймички нема; сама вбирай у хаті,
Сама вари й печи, сама і ший, і мий,
А мати в мене ще такі чепуркуваті,
Що Боже крий!
А стан у нас не дуже і скрутний;
Таки не гірш, як у людей, достаток:
Од батька нам оставсь порядний статок —
Будинок свій, садок при нім густий.
Тепер уже спокійні дні настали
В солдатах братик мій,
Сестричку поховали...
Мені з тим дитинчам був клопіт немалий,
Та я б воліла з ним возитися і далі —
Воно...
125
Фауст
Таке, як ти, було мов янголя...
Маргарита
Мене любило дуже те маля.
Воно знайшлось уже по смерті тата.
А мамі тяжко так прийшлось —
Вже думали, що їй більш рясту не топтати,
Але таки очуняла якось.
Куди вже їй було гадати
Те пташенятко годувати!
От я й давай його тоді
Поїть на молоці й воді...
В моїх руках воно й росло —
Таке гарнесеньке було...
Фауст
Ти щастя чистого зазнала.
Маргарита
Та й горя гіркого немало.
Вночі, було, по десять раз встаю
Я до колиски немовляти;
І напою,
Й візьму до себе, і давай люляти;
А як кричить, беру я лялечку свою
Та й ну по хаті взад-вперед гуляти...
А вранці вже над ночвами стою,
А там базар, а там в печі попорай —
І так щодня, сьогодні, як і вчора.
Отак-то, паночку, доводиться усяк.
Зате вже всмак їси і спочиваєш всмак.
Проходять.
М а р т а
Все винуваті бідні ті жінки,
Bee кривдять їх старі холостяки.
Мефістофель
Як хто натрапить на таку, як ви,
То зразу вийде дур із голови.
М а р т а
Признайтеся, ви, може, щось найшли вже?
Комусь-таки ви серце віддали вже?
126
М ефістофель
Так, власний дім і добра жінка нам,
Як той казав,— то скарб усім скарбам.
М а р т а
Та я не те; чи вже ви почували?
Мефістофель
Мене завжди і всюди шанували.
М а р т а
Та ні, всерйоз траплялось вам любиться?
   Мефістофель
Так, жартувать з жінками не годиться.
М а р т а
Не зрозуміли ви!
Мефістофель
Це дуже жаль мені.
Але я зрозумів, які ви приязні.
Проходять.
Фауст
То ти мене впізнала враз,
Як тільки ми зайшли до вас?
Маргарита
Ви ж бачили, як очі я спустила?
Фауст
І ти мені зухвальство те простила,
Що я тебе так зачепив,
Коли на вулиці зустрів?
Маргарита
Мене тоді аж кинуло у кров,
Бо зроду я ще не ходила в славі;
Я думала: невже в моїй поставі
Нечемне щось, нахабне він знайшов,
Що він до мене прямо так підходить
І жарти, мов із дівкою, заводить!
Признаюся, щось у мені в той час
Озвалось в вашу користь мимовільно;
127
Я гнівалась сама на себе сильно,
Що гнівалась не дуже я на вас.
Фауст
Серденько!
Маргарита
Гетьте лиш!
(Зірвала айстру і обриває пелюсточки
один по одному).
Фауст
   Це що? Вінок плести?
Маргарита
Ні, гра така.
Фауст
Яка?
Маргарита
   Вам все на сміх звести.
(Обриває пелюстки і щось шепоче).
   Фауст
Що шепчеш ти?
Маргарита
( півголосом)
   Любить — не любить...
Фауст
О	дивний ангел красоти!
Маргарита
(ворожить далі)
Любить — не любить, любить — не любить...
(Зриваючи останній пелюсточок, по-дитячому радіючи).
Любить!
Фауст
Так, дитино! І це слово квітки
128
Хай буде словом Бога. Любить!
Ти знаєш, що це значить? Любить!
(Схопив її за обидві руки).
   Маргарита
Я вся тремчу...
Фауст
0	не лякайся! Нехай мій зір,
Хай потиск рук тобі те скаже,
Що словом не сказать.
Віддатись повністю, й блаженства
Зажить, що вічним бути мусить!
Вічним! Кінець його — то був би розпач!
Ні, без кінця! Без кінця!
(Маргарита стискає його руки, випручується і тікає.
Він стать хвилю в задумі, потім спішить за нею).
М а р т а
( надходить)
Вже поночі.
   Мефістофель
Так, нам додому час.
М а р т а
Я довше б вас лишитися просила,
Але лихі тут люди в нас.
Неначе їм нема другого діла,—
Вони завсіди
Розглядують, що робиться в сусіди,
1	пустять поговір — хоч хай хто як живе...
А наша парочка?
   Мефістофель
   Десь аж у тій алеї...
Прудкі метелики!..
М а р т а
   Він закохавсь у неї.
Мефістофель
Вона у нього! Діло світове!
АЛЬТАНКА
Маргарита вбігає, стає за дверима,
притуляє пальця до вуст і виглядає крізь щілку.
Маргарита
Іде!
Фауст
(увіходить)
   ІЬк ти дражнить? Стривай, як уловлю,
Узнаєш!
(Цілує її).
Маргарита
(обіймає його й цілує)
   Голубе! Я так тебе люблю!
Мефістофель стукає.
Фауст
(аж тупнув ногою)
Хто там?
Мефістофель
Свої!
Фа уст
Ну й гад!
   Мефістофель
Налюбишся потому.
М а р т а
(надходить)
Так, пане, пізно вже.
Фауст
   Провести вас додому?
Маргарита
Та мама ж... Прощавай!
130
Фауст
Ти кажеш, щоб я йшов?
Прощай!
М а р т а
Adieu!
Маргарита
Ми стрінемося знов.
Фауст і Мефістофель виходять.
Маргарита
Мій Боже, що за чоловік!
Він думав, думав цілий вік,
Ляж — дурнісіньке дівча,
Лиш слухаю, як він навча.
0	Гретхен, Гретхен, бідна ти,
1	що він міг в тобі знайти?
ЛІС І ПЕЧЕРА
Фауст
(сам)
Високий духу, дав мені ти все,
Усе, чого просив я, Недаремно
Мені явив ти лик свій пломенистий.
Природу дивну дав мені в уділ,
Дав силу — почувать, зажить її,
Не подивлять споглядачем холодним,
А глибоко у надра таємничі,
Немов у серце друга, зазирнути.
Ти показав всю безліч животвору,
Навчив мене вбачать своїх братів
В воді, в повітрі, в тихому гаю.
Коли в бору реве-бушує буря
І падає стовбур’я дужих сосон,
Ламаючи і тлумлячи сусідів,—
Аж хряскотом одгримує од гір,
Ведеш мене ти в затишок печери
Й показуєш мені мене самого —
Які дива таяться в мене в грудях.
А як засяє місяць-білозір —
Леліють в блиску лагіднім навколо,
На брилах скель і у гіллі вологім,
5*
131
Часів прадавніх постаті сріблисті,—
1 м’якша пал суворий споглядання.
Ох, для людей ніщо не досконале,
Вже бачу я. Ти дав мені в цім щасті,
Що до богів мене все ближче зносить,
Супутника, що став вже необхідним,
Хоч він зухвало й холодно знижає
Мене в моїх очах і обертає
Одним слівцем твої дари унівець.
Роздмухує в мені він ярий пломінь
До видива прекрасного того.
Я рвуся од жаги до насолоди,
І в насолоді я жаги жадаю.
Мефістофель
(приходить)
І хто-таки кумедно так живе?
Чи скоро вже тобі це все обридне!
Раз спробувать — воно іще догідне,
А там розшукуй щось нове.
Фауст
Ти знов завзявсь нагнати нуду?
Чи більше нічого робить?
Мефістофель
Ну, ну, не буду більш, не буду,
Бо ти ладен вже бучу збить.
Різку, тяжку, примхливу маєш вдачу.
Розстанемось — то небагато втрачу.
Кручусь-верчусь для тебе день при дні,
А що тобі у лад, що ні —
Того тобі по носу не побачу.
Фауст
Ти що ж, за витівки всі злі
Од мене й дяки ще б хотів?
Мефістофель
А як, злиденний син землі,
Без мене б ти і животів?
Чи ж од уяви злої тлі
Я не зцілив твоїх чуттів?
Коли б не я, ти взагалі
Вже в безвість був би полетів!
132
Чого ж отут, в тісній печерній щілі
Сидиш, мов пугач на могилі?
Забивсь у вогку мшедь, у скель ослизлу цвіль,
І, наче жаба, смокчеш щось відтіль...
Аж сміх бере од цих химер.
Ні, доктор ще в тобі не вмер.
Фауст
Чи знаєш ти, яку снагу живущу
Відчув я тут, зайшовши в дику пущу?
Коли б ти тільки міг збагнуть,
То ти мені, як чорт, позаздрив би, мабуть.
Мефістофель
/
Розкоші неземні, божисті! —
Лежать вночі десь на скалі росистій,
І землю, й небо яро обіймати,
Себе до Бога гордо підіймати,
До надр землі пустить чуттів коріння,
Вмістить в собі всіх шести днів творіння,
Утіхами незнаними упиться,
В любовнім захваті в природі всій розлиться,
Земних позбувшись тягарів,
І ввесь небесний цей порив
(робить сороміцький жест)
Ось цим, пробачте, завершиться.
Фауст
Бодай тебе!
Мефістофель
Не до смаку те диво?
Бодайкаєш ти надто соромливо!
Од того в’януть всі невинні уші,
До чого прагнуть всі невинні душі.
Я не хотів тобі заборонити
Себе самого часом одурити,—
Та в тебе ж витримки не гурт.
Я бачу, ти от-от схибнешся
І знов знеобачки зірвешся
В жахних марінь шалений нурт.
Облиш це все! А там твоя кохана
Десь сохне-в’яне од нуди,
Все виглядає милодана,
133
Що покохала назавжди...
Любов’ю перш так яросно бурлив ти,
Як бистрень навесні, в час танення снігів.
Любов їй в серце перелив ти,
І струмінь твій ізмеженів.
Ніж тут лісним царем бродити
По диких нетрях навмання,
Вертайся те дівча-бідня
За всю любов нагородити.
Помалу-малу йде їй день;
Стоїть край вікна, зорить в неба муть,
Де хмари хмурі над муром пливуть...
«Чом я не пташка?» — їй тільки й пісень
1 день, і ніч, і ніч, і день...
То звеселіє, то хмурніє знов,
То вдариться у плач,
То ніби вщухне... От бач,
Яка там любов!
Фауст
Змія! Змія!
Мефістофель
(до себе)
Таки тебе впіймаю я!
   Фауст
Не спокушай, не говори
І рани в серці не ятри!
Не розпаляй в душі безумній хоті
До ярої, незайманої плоті.
Мефістофель
Вона гада, що ти її забув уже...
Тобі ж, здається, байдуже.
Фауст
І вдалині я все близький їй буду,
Її повік не кину, не забуду.
Я заздрю й на розп’ятого Христа,
Коли його торкнуть її уста.
Мефістофель
/ёува й мені, що аж жижки трясуться
До сарн-близнят, що між лілей пасуться.
134
Фауст
Геть, звіднику!
Мефістофель
Ну лайсь, нехай і так;
   про мене!
Створивши хлопця й дівку, Бог
Докупи тут же звів обох,
Щоб сповнили покликання священне.
Тяжка біда мені з тобою!
Та я ж до милої покою,
А не на смерть тебе веду.
Фауст
Що за небесний рай — її обійми!
Нехай вона мене в них палко прийме!
Чи ж я забув її біду?
Чи ж не тинявся я бурлакою бездомним,
Недолюдком без просвітку й мети,
Неначе водоспад, що в льоті карколомнім
Шумить в зівущу хлань з жахної висоти...
А ось вона — в невинності дитинній
На тихому альпійському лужку
Жила собі в своїй хатині,
Як у маласенькім світку.
І я, богомерзенний,
На тім не перестав,
Що скелі величенні
На друзки розбивав!
Я ще й її життя розбив зухвало!
Ти, пекло, цеї жертви вимагало!
Гей, чорте, поможи цей час тривога збавить!
Що мусить буть, хай збудеться притьмом,
Нехай судьба її впаде й мене роздавить,
Нехай загинемо разом!
Мефістофель
Знов закипів, в огонь метнувсь!
Йди, дурню, любку потішай!
В безвихідь головою ткнувсь
І думає: усьому край!
Хоробрим будь, дивися ширш!
Ти чортом вже помазався незгірш!
Ніде нічого гидшого не знаю,
Як чорт, що знизивсь до відчаю.
135
КІМНАТА ГРЕТХЕН
Г р Є Т X Є Н
(одна за прядкою)
На серці жаль,
Мій спокій зник
І вже не вернеться
Повік, повік.
Де його нема —
Могильна тьма,
І білий світ —
Зів’ялий цвіт.
В голівоньці
Журба тяжка,
На думоньці
Печаль гірка.
На серці жаль,
Мій спокій зник
І вже не вернеться
Повік, повік.
Я виглядаю
Його в вікно,
Я дожидаю
Його давно.
Ой коли б прийшов,
Хорош, ласкав,
Пройняв очима,
Словом заграв,
Посмішкок?
Зачарував,
Потиснув руку,
Поцілував!
На серці жаль,
Мій спокій зник
І вже не вернеться
Повік, повік...
До нього рветься
Душа моя,
136
Його обняти
Жадаю я,
   І цілувати,
   І любо мліть,
В його цілунках
І смерть зустріть.
   САД МАРТИ
Маргарита 1 Фауст.
   Маргарита
Пообіцяй же, Генріх!
   Фауст
Все, мій друже!
   Маргарита
Скажи, як із релігією ти?
Ти серцем повний доброти,
А от до віри мов байдужий.
   Фауст
Облиш, дитя! Міцна моя любов;
Кого люблю — проллю за того кров,
А вірити не бороню нікому.
   Маргарита
Ні, треба вірити й самому.
   Фауст
Чи треба ж?
   Маргарита
   Ох, щоб я на тебе мала вплив
Ти ж не шануєш і святих дарів!
   Фауст
Шаную.
   Маргарита
   А приймати не приймаєш.
На службі, сповіді ніколи не буваєш.
Ти віриш в Бога?
Фауст
   А чи змога
Комусь сказать: «Я вірю в Бога»?
Чи ти в священика спитай,
Чи в мудреця про те — вважай,
Тх відповідь — мов глум.
Маргарита
То ти не віриш?
Фауст
Мій ангеле, не в ту ти міру міриш.
Хто б міг назвать його
І так признать його:
«Я вірю в нього»?
Чи не відчуть його
І відметнуть його:
«Не вірю в нього»?
Всеобіймитель
І вседержитель,
Хіба ж не обіймає, не держить він
Тебе, мене, себе?
Хіба ж над нами не склепіння неба?
Хіба ж під нами не земная твердь?
Хіба ж нам не зоріють
Привітно зорі вічні?
Хіба ж я не дивлюсь тобі у вічі?
Хіба ж усе це не пройма
Твій ум і серце,
Не віє в вічній таємниці
Незримо й зримо вколо тебе?
Наповни ж ним все серце, аж по вінця,
І якщо в цім чутті зазнаєш щастя ти,
То звн його, як хочеш:
Любов! Блаженство! Серце! Бог!
А я ім’я не знаю
Йому! Чуття — то все;
Ім’я — то звук і дим,
Що пал небесний сповива.
Маргарита
Втішаєш ти мене всім тим; *
Священик каже те ж; слова
Він тільки інші у жива.
Фауст
Ти обійди усі світи,—
138
Це кажуть всі од серця повноти,
Та кожному своя властива мова;
Чому й мені свого не вжити слова?
   Маргарита
Послухаєш, то й гарно кажеш ти,
А все ж тривога обіймає,
Бо у тобі Христа немає.
   Фауст
Дитино!
   Маргарита
   Горе мені тяжке,
Що ти попав в товариство таке.
   Фауст
Яке?
   Маргарита
   Того, що ходиш завше з ним,
Ненавиджу я всім нутром своїм;
Такого не було ще ніколи;
Побачу — аж у серце коле,
Той чоловік страшний якийсь.
   Фауст
Люба лялечко, не бійсь!
Маргарита
Його присутність аж кров стена.
Я всім зичлива й приязна;
Тебе хочу бачить — жду не діждуся,
Того ж чоловіка душею боюся,
Та ще й здається, що він шахрай!
Як я неправа, Боже, не карай!
   Фауст
Є ж і такі диваки на світі.
Маргарита
Із таким я б не хотіла жити!
Як тільки він заходить сюди —
Подивиться так глузливо завжди
І мов зі злом;
Знать, що йому чуже все кругом;
В нього написано на лобі,
139
Що йому ніхто не в уподобі.
Мені з тобою тут в тиші
Так легко, вільно на душі,
В його ж присутності мене мов що стиска..
Фауст
(до себе)
Моя віщунко ти чутка!
   Маргарита
Аж самокладу я гублю,
Як він до нас свій вид брцдкий появить.
Здається, що й тебе вже не люблю,
Молитися при нім не можу навіть...
Аж серце сохне у журбі;
Так, мабуть, Генріх, і тобі?
Фауст
То просто антипатія.
   Маргарита
Я мушу йти.
Фауст
Коли вже зможу я
Набутися з тобою вдвох, мій світе,
Із груддю грудь, з душею душу злити?
   Маргарита
Якби ж то спала я сама,
То сю ніч я б дверей не замикала.
Так мати ж — мов не спить — дріма,
І, якби нас вона застала,
То я б і з місця вже не встала!
Фауст
Нічого, серце, то дарма.
На пляшечку! Лиш три краплини
Підлий в пиття; це зразу вплине,
Тй сон глибокий принесе.
   Маргарита
Для тебе я піду на все.
А це їй часом не завадить?
140
Фауст
Хіба я можу зле щось радить?
Маргарита
0	голубе, я так тебе люблю,
Що воленьку у всім твою вволю;
Для тебе я такого вже зробила,
Що більш зробить, здається, і несила.
(Виходить).
Мефістофель
(увіходить)
От мавпа! Вже пішла?
Фауст
   Ти знов тут шпигував?
Мефістофель
Так, все, здається, розібрав:
Вас, докторе, навчали катехизі,
1	ви раділи з тих побожних вправ.
Дівчата те читають, як по книзі,—
Хто вірить в Бога щиро й гаряче,
Той і від них, гадають, не втече.
Фауст
То ти не бачиш, хижий звіре,
Що вірна, щира та душа,
Святої повна віри,
Яку вважа
Єдиним щастям,— тож вона боліє,
Що ближній осягти спасіння не зуміє.
Мефістофель
Бх ти, жених надземно-земний!
Водить за ніс тебе дівча.
Фауст
Ти, пекла вибрудок нікчемний!
Мефістофель
Фізіономії ж вона незле вивча.
То моторошна їй завжди моя присутність?
Крізь маску цю побачила вона
Мого ума приховану могутність;
141
Для неї — геній я, а може, й сатана.
Так сю ніч
   Фауст
Що тобі до того?
Мефістофель
І я ж утіху маю з цього.
БІЛЯ колодязя
Гретхен і Лізхен із глеками.
JI І З X е н
Про Бербельхен ти чула щось?
Гретхен
Ні, рідко я ходжу між люди.
Лізхен
Сьогодні чула я од Труди,
Що їй до скруту вже прийшлось,
Отій гордячці!
Гретхен
Як?
Лізхен
Вже щось в ній є!
Тепер на двох і їсть, і п’є.
Гретхен
Ах!
Лізхен
От тобі й дожартувалась.
На шию парубку чіплялась!
З ним вона й на гулі,
З ним і на танцюлі,
Хотіла скрізь перед вести;
Пиріжком, вином її вгости;
Пишалась з своєї красоти,
Стиду і сорому не мала,
Дарунки від нього приймала.
А він лестив її, пестив,
Аж поки без вінка пустив.
142
   Гретхев
Сердешная!
   JI і з х е н
   Жалю по киселю!
Ми все, було, при кужелю,
Мати не випустить вночі,—
Вона ж воркує, стоючи
В садку з ласкавчиком своїм,—
І нічка не змигнеться їм.
Тепер іди на покриття,
На привселюдне каяття.
   Г р е т х е н
Він, певне, жениться на ній.
   JI і з х е н
Нема дурних! Та він же зух —
Ще знайде сто таких красух;
Уже відкинувсь.
   Г р е т х е н
Одурив!
   JI і з х е н
А хоч би славу і покрив,
То хлопці зірвуть з неї вінця.
А ми їй — січки під ворітця.
   (Пішла).
Г р е т х е н
(сама, вертаючись додому)
Як сміло я колись судила,
Як дівчина яка зблудила!
Як я словами гріх діймала,
Що й слів на те було замало!
Як я його, було, чорню
І бідну покритку виню.
Яка була в мені пиха!
І ось — сама не без гріха.
Та все, що в гріх мене ввело,
Ох Боже, любе й миле було!
143
БІЛЯ МІСЬКОГО МУРУ
У ніші муру статуя Mater dolorosa, перед нею глечики з квітами.
Гретхен стромляє свіжі квітки в глечики.
Гретхен
О	Діво,
Глянь милостиво,
За гріх мій Бога вмилосердь!
Мечем пробита,
Жалем повита,
Ти зриш Святого Сина смерть.
Отця зовеш ти
Й зітхання шлеш ти
До неба, скорбі повна вщерть.
Хто знає,
Як крає
Це серце біль трудний?
Як душа моя страждає,
Чим тремтить, чого жадає —
Видно лиш Тобі одній!
Чи то б куди пішла я —
Тяжка, тяжка, тяжкая
На серденьку печаль!
Чи то одна сиджу я —
Тужу, тужу, тужу я,
Терзає душу жаль.
Скропила я ції квіти
Росою, ах! сліз моїх,
Коли я рано-вранці
Для Тебе рвала їх.
Як промені веселі
Заграли крізь вікно,
Ридаючи, в постелі
Сиділа я давно.
Спаси! Одринь ганьбу і смерть!
О	Діво,
Глянь милостиво,
За мене Бога вмилосердь!
144
НІЧ
Вулиця, біля дверей Гретхен.
Валентин
(солдат, брат Гретхен)
Коли, бувало, на іульні
Товариші мої п’яні
Почнуть хвалить та величать
Своїх улюблених дівчат,
П’ючи хильцем, щоб та хвала
Іще міцнішою була,—
Сиджу я нишком у кутку
І чвань ту слухаю грімку,
А там всміхнусь, розгладжу вус
І, повну взявши, було, озвусь:
«Ну що ж, усякому своє!
Та де в краю дівчина є,
Щоб Гретці-сестриці рівня була,
Щоб їй водиці подать могла?» —
Дзень-брязь! Дзень-брязь! Бряжчать чарки,
Аж гук устане: «Правда його!
Вона — окраса дівоцтва всьогоЬ» —
І поніміють всі хвальки.
Тепер до чого ж довелося!
Дерись на стіну, рви волосся!
Усяка погань шпильки пускає,
Киває, моргає, плечима стискає,
Й на кожен закид, кожен закив
Мовчи й печи, мов злодій, раків!
Хоч їх усіх поб’ю на рам’я,
А все ж брехні їм не завдам я.
Це хто ж іде? Ще й крадькома...
їх двоє, сумніву нема.
Коли це він, той шалапут,
То я йому зроблю капут!
Фауст, Мефістофель.
Фауст
Отак, як там, в каплиці, за вікном
Проблискує лампадка невгасима,
А далі ледве-ледве блима,
І тьма згущається кругом,—
І в мене в серці споночіло.
145
Мефістофель
А в мбне якось ниє тіло,
Мов у кота, що по щаблях,
По ринвах крадеться на дах;
А на душі вже так цнотливо...
Злодійкувато й похітливо...
То вже по жилах жбуха, б’є
Вогонь Вальпуржиної ночі,
Що післязавтра настає,—
Тоді й до сну байдужі очі.
Фауст
А скарб тоді підніметься мені,
Що он мигоче в глибині?
Мефістофель
Так, ти зрадієш — не сказати;
Казанчик вигулькне пузатий:
Я якось зазирнув згори —
Які там гарні таляри!
Фауст
А там нема якихсь окрас
Для любої моєї кізки?
Мефістофель
Чому ж, я бачив там якраз
Чудових перел зо три низки.
Фауст
Гаразд! Не хочеться мені
Іти до неї впорожні.
Мефістофель
Чого ж на себе нарікати,
Як можна й даром скуштувати?
Ось зорі сповнили всю неба глибину,
Нам можна братися за діло.
Я їй моральної утну,
Щоб їй скоріше закортіло.
(Співає, приграючи на цитрі).
Катрусю, чом
Стоїш смерком
Попід вікном
У хлопця, що ти любиш?
146
Гляди, гляди,
Не йди туди,
Побійсь біди —
Віночка там загубиш.
Йому дарма;
Зведе з ума —
Лишайсь сама,
Заломлюй білі ручки!
Кохать — кохай,
А розум май,
Не потурай,
Доки не дасть обручки!
Валентин
(виступає)
Кого ти надиш? Сакрамент!
Розпроклятущий щуролове!
Строщу я вщент твій інструмент,
Те ж буде вмент і співакові!
Мефістофель
Готова цитра, квдай в грязь.
Валентин
А зараз череп тільки хрясь!
Мефістофель
(до. Фауста)
Ну, докторе, яви одвагу!
Сміліш! Я ж поруч ось стою!
Виймай мерщій із піхов шпагу!
Коли! Штирхай! Я відіб’ю.
   Валентин
Ану ж відбий!
Мефістофель
А чому й ні!
Валентин
Іще!
Мефістофель
Давай!
147
Валентин
Сам чорт на його стороні!
Це що ж таке? Мов руку одняло...
Мефістофель
(до Фауста)
Коли!
Валентин
( падаючи)
Ой-ой!
Мефістофель
   От і готов, дурло!
Тепер тікаймо звідси пріч!
Ти ж чуєш, здійняли вже галас.
Поліція б зі мною не змагалась,
А карний суд — то інша річ.
Пішли.
М а р т а
(у вікні)
Сюди! Сюди!
Гретхен
(у вікні)
Вогню! Вогню!
   М а р т а
Рятуйте, завели різню!
   Народ
Убитий ось один!
М а р т а
(виходячи)
А вбивці ж де? Втікли куди?
Гретхен
( вибігаючи)
Хто це?
148
   Народ
Це матері твоєї син.
Гретхен
Всевишній! Пощади!
   Валентин
Вмираю! Скоро вимовить,
Зробить — іще скоріш.
Баби, покиньте скиглить-вить
І слухайте пильніш!
   Bd обступають його.
Ти, Гретонько, ще молода,
Ума в тобі шукать шкода,—
Ідеш ти не туди...
Що робиш, треба дороблять:
Коли вже з тебе вийшла...
То хоч на всю блуди!
Гретхен
Ой брате! Боже! Ти ж ганьбиш...
Валентин
Та ти хоч Бога вже облиш.
Що сталось — не розстанеться,
Що має стати — станеться.
З одним ти нишком впала в гріх,
А там і троє буде їх,
А дійде до дванадцяти —
З всім містом будеш знаться ти.
Як тільки вродиться ганьба,
Її ховає сповитуха,
Нічної темряви габа
їй покриває очі й вуха.
Її не пізно і приспать ще,
Та ось вона росте, зроста
І ходить гола запроста,
Хоч їй від того і не краще.
Та чим гидкіш її лице,
Тим більше їй потрібно це.
Вже скоро, скоро прийде час,
Коли всі чесні люди в нас
Од тебе, лярво, відсахнуться,
149
Як од прокази, віджахнуться.
Як в очі будеш їм глядіти
Після такої страмоти?
Тобі каблучки не одіти,
До вівтаря не підійти
І не кружляти більш у танці
У гарній сукні-мережанці...
Заб'єшся в темний кут навіки
Поміж старці, поміж каліки,
Й як Бог простить гріхи твої,—
Будь проклята ти на землі!
М а р т а
Та не гніви блюзнірством неба!
Самому каятися треба!
Валентин
Якби я міг, я б'задушив
Тебе тут, звіднице мерзенна,
І, певне, в Бога б заслужив
На віки вічні розгрішення!
Г р е т х е н
Ой муки люті! Брате мій!
Валентин
Замовч, кажу, ридать не смій.
Це ж сором твій мені на кару
Завдав смертельного удару.
До тебе, Вишній Судія,
Іду солдатом чесним я.
(Умирає).
СОБОР
Служба Божа. Органи і півча. Г р е т х е и серед юрби народу.
Позад не! Злий дух.
Злий Дух
Не так бувало, Гретхен,
Коли ще невинна
Ти йшла до вівтаря,
З пошарпаної книжечки
Молитви лебеділа
І гра дитяча,
150
І Бог у серці!
Гретхен!
Де в тебе голова?
Яка провина
У тебе на душі?
Ти молишся за душу матері,
Тобою приспану для довгих-довгих мук?
У тебе на порозі кров чия?
А в тебе під серцем
Що там ворушиться,
Ляка й тебе, й себе
Зловісною присутністю?
   Гретхен
Горе! Горе!
Коли б позбутися думок,
Що тут і там, і там і тут
Мене гнітуть!
Хор
Dies ігае, dies ilia
Solvet saeclum in favilla.
   Грає орган.
   Злий дух
То неба гнів!
Труба гримить!
Гроби тремтять!
Твоя душа
Із смерті сну
Для мук огненних
Знову вокресла —
Дрижить!
   Гретхен
Як би втекти!
Органи ті мені
Дух забивають,
Той спів мені
Мов серце крає!
Хор
Judex ergo cum sedebit,
Quidguid latet, adparebit,
Nil inultum remanebit.
151
Г р Є Т X е н
Як млосно тут...
Тяжкі колони
Мене тіснять!
Склепіння
Давить!— Повітря!
Злий дух
Сховайсь! Гріха й ганьби
Не заховаєш.
Повітря? Світла?
Горе тобі!
Хор
Quid sum miser tunc dicturus,
Quern patronum rogaturus,
Cum vix justus sit securus?
Злий дух
Лице од тебе
Одвертають святі,
Тобі подати руку
Страшно праведним!
Горе!
Хор
Quid sum miser tunc dicturus?
Г p e T x e H
Сусідко! Ваш флакон!
( Непритомніє).
ВАЛЬПУРЖИНА НІЧ
Гори Гарц. Околиці сіл Шірке і Бленд.
Фауст і Мефістофель.
Мефістофель
Тобі, мабуть, згодилося б мітлисько?
Мені б оце дебелого цапка!
Бо, знаєш, ми до цілі ще не близько.
Фауст
Ні, ноги ще кріпкі, і йти не дуже слизько,
То буде з мене і ціпка.
152
Яка користь промчати навпрошки?
Ні, краще йти по закрутах долини,
На прямовисні дертись стромовини,
Що з них униз мов падають струмки —
Які утіхи скрасять нам стежки!
Поглянь, в березах завесніло,
Одмолоділа і сосна;
Невже ж весна не ввійде в наше тіло?
Мефістофель
Та що весна та навісна!
У мене в тілі зимнім-зимно;
Я б по снігу з охотою носивсь.
А тут іще й на небі ніби димно;
Червоний місяць весь обгородивсь,
Ледь блимає; не встигнеш і ступити,—
На дерево чи скелю налетиш!
Чи вогника блудного нам гукнути?
Із ним видніш і веселіш.
Агов, малий! Ходи, пройдися з нами!
Чого там блудиш манівцями?
Чим так горіть, нам вгору присвіти!
Блудний вогник
Надіюся, що панству на догоду
Зумію я здолать свою природу:
Зи?за?ами я звик завжди іти.
Мефістофель
Ти що ж, людину мавпувати?
Во ім’я чорта мусиш прямувати,
А ні — умить тебе задму!
Блудний вогник
Я бачу — ви господар в цім дому,
Готов служить і тямлю осторогу.
Та зважте, скільки чар сьогодні на горі;
Раз ви мене взяли собі в проводирі,
То не здивуйте, як схиблю дорогу.
Фауст, Мефістофель
і Блудний вогник
(співають навпереміну)
Ми вступили в володіння
Снів чудових, чар таємних.
153
Проведи нас без блудіння
По просторах диких, темних,
Де блукають дивні мрева.
За деревами дерева
Мимо, мимо вдаль несуться,
Кручі корчаться і гнуться;
Онде бескети носаті
Захропіли, лігши спати.
Між каміння, баговиння
Чуть струмочків дзюркотіння.
Щось рокоче, щось воркоче,
Мов кохання шепт урочий,
Раювання сни чудові,
Спів надії, спів любові! —
Оддається скрізь луною,
Казковою давниною.
Шугу! Пугу! Скрики, зойки...
Сич і пугач, чайки й сойки —
їм незмога сю ніч спати...
Чагарями скачуть жаби —
Товстопузі, довголабі!
Ось гадючиться коріння
І крізь ріння, й крізь каміння;
Дивовижні їх сплетіння
Мов зібрались нас хапати:
Пручать скрути, ніби спрути,
Щоб мандрівців затягнути.
Долом мшавим, колом млавим
Миші, миші сунуть плавом,
Незліченні, різноцвітні!
А на кожнім горнім плаї
Світляків рясніють зграї,
Щоб зблукались мимохідні.
Ти скажи, чи ще йдемо ми,
Чи на місці стоїмо ми?
Все тут крутить веремії —
Корчі, й скали-зубоскали,
Й світляки, що заскакали,
Завихрились, навіснії.
Мефістофель
Йди за мною без зневір’я!
Почалося середгір’я;
154
Звідси нам, як дивний сон,
Замигоче цар Мамон.
Фауст
Крізь землю заграва замріла,
Немов розжеврілася рань,
Запроменіла, зазоріла,
П рохлюпнулась в найглибшу хлань.
Там в’ється пара, дим клубками,
Там жар у мареві горить,
То ллється тонко, мов нитками,
То водоспадом аж яскрить,
То по долині круженяє,
Струмує тисячею жил,
То знов водносталь їх єднає
Між двох прилеглих скельних брил.
Ось іскор безліч нам заграла,
Мов золотий пісок зрина...
Поглянь, поглянь, як запалала
Скали стрімчастої стіна!
Мефістофель
Мамон вже знає, як одзначить
Цю урочистість, празник цей!
Радій, що все ти зміг побачить;
Я чую вже розбещених гостей!
Фауст
Який рвучкий схопився вихор!
У спину б’є, мов триста душ!
Мефістофель
Чіпляйсь за ребра скель чимдуж,
Бо в прірву звалишся, то буде не до ігор.
Гускне ніч од імли завій...
Чуєш? Бором реве борвій!
Сполошились сови вирлаті.
В вічнозеленій палаті
Вітер колони рушить,
Гілля трощить і крушить,
Стовбур’я стогне в одчаї,
Коріння вивертом зяє.
І страшно грьопає враз додолу
Мішма, шкереберть все те посполу,
1, розгулявшись по вітровалі,
Буря регоче в проваллі.
155
Чуєш крики — дальше й ближче?
Чуєш гуки — вище й нижче?
З усіх верхів, з усіх низів
Рине скажений чаклунський спів.
Хор відьом
Весь Брокен од відьом зацвів,—
Жовта стерня, зелений сів.
Зібрався там увесь кагал,—
Сів Уріан на трон із скал.
Усяк навзаводи летить,
Відьма п...ть, а цап смердить.
   Голос
Старенька Баубо в стороні
Одна трюхика на свині.
   Хор
Хвала тому, кому хвала!
Нехай би Баубо нас вела!
Вперед, стара! Щодуху дми!
А за тобою — ми, відьми!
   Голос
Ти кудою ішла?
   Голос
   Мимо Ільзенштайна.
До сови у гніздо зазирнула стайна,
Аж та витріщилась.
   Голос
   Взяв би тебе дідько!
Чого ти так швидко?
   Голос
Я півбока драна,
Дивись, яка рана!
Хор відьом
Далекий шлях, широкий шлях,
А всі стовпились — просто жах,
Всіх вила колють, мітли рвуть,
І мати дохне, й діти мруть.
156
Відьмаки
( півхором )
Ми тут повзем, як слимаки,
Попереду усе жінки.
До зла баби йдуть, як на мед —
На тисячу ступнів вперед.
Другий півхор
Та ми не заздрим на бабів,
Тм треба тисячу ступнів,
А чоловік — одразу скік!
І перегнав весь той потік.
Голос
( зверху)
Ходіть до нас сюди з озір!
Голос
(знизу)
Хотіли б ми до гір, на шир,
Та миємось, уже чистіш води,
Зате й безплідні назавжди.
Обидва хори
Вже місяць змерк, світ зірок стух,
1 вихор стих, і вітер вщух,
Лиш ми, відьми, тут шумимо,
Мільйони іскор метемо.
Голос
(знизу)
Пождіть! Пождіть!
Голос
(зверху)
Це хто з провалля там ячить?
Голос
(знизу)
Мене візьміть! Мене візьміть!
Я лізу більше трьох століть...
Яка тяжка до верху путь,'
А все ж кортить з своїми буть.
157
Обидва хори
Сідай на вила, на козла,
Дістань кола чи помела;
Бо хто сьогодні не злетить,
Тому в багні довіку скніть.
Недовідьма
(внизу)
Я вже давно тут дрібочу,
Але, як інші, не злечу;
Із дому йду усіх раніш,
Сюди прийду — усіх пізніш.
Хор відьом
Чарівна масть одваги дасть,
Оберне всяку річ у снасть,
Учинить човен із ночов,—
Хто вверх не сплив, той вниз пішов...
Обидва хори
Ми облетіли гору в млі,
Аж захотіли до землі.
Весь луг сирий скорій укрий,
Відьомський рій, відьмацький рій!
(Опускаються ).
Мефістофель
Біжать, летять, свистять, стукочуть,
Скриплять, шиплять, киплять, клекочуть,
Смердять, іскрять, горять, печуть!
Відьомський дух повсюди чуть!
Держись мене, бо зразу відітруть.
Та де ж ти?
Фауст
(здалека)
Тут!
Мефістофель
Вже встигли відіпхати?
Та я ж таки господар хати!
Дорогу Фоланду! Гей, люба чернь, роздайсь!
До мене, докторе! За мене враз хапайсь,
Та й виб’ємось з цієї товчі.
158
Нащо вже й я, а чую прилив жовчі.
Мене мов тягне щось туди, в оті кущі,
Щось блима там, мов очі вовчі...
Ходім, ходім туди мерщій!
Фауст
Дух заперечення! Ну що ж, веди де хочеш,
Коли вже ти увесь із протиріч;
Прийшли на Брокен ми стрічать Вальпурги ніч,
І раптом ти мені про самоту торочиш.
Мефістофель
Не самоту, а вужчий круг!
Дивись, який веселий рух
Біля бадьорого багаття!
Фауст
Волів би там, вгорі, гулять я.
Там жар затлів і дим пішов,
Юрба до злого вже збираться стала,
Розв’яжеться там загадок немало.
Мефістофель
Й зав’яжеться чимало їх ізнов.
Нехай великий світ хвилює,
А нас і тиша улаштує.
Прадавній звичай всім велить
В великім світі скрізь малі світки творить.
Бач, молоді відьми всі наголо тут галі,
Старі ж убралися мудріш.
Прошу, будь з ними приязніш!
Турботи мало, втіх доволі.
Он грають вже... Бодай їх, тих музик!
До тої ревняви я й досі ще не звик,
Але тому вже не зарадиш горю...
Ходім, я перше сам зайду,
А там тебе у круг введу.
Ну що, скажи, чи мало в нас простору?
Очима кинь — нема йому кінця...
Кругом костри веселі зір голублять;
Тут варять, п’ють, кричать, танцюють, люблять...
Що ж краще є, як гулянка оця?
Фауст
А як до них ти звернешся з привітом?
Чи так, як чорт, чи, може, ворожбитом?
159
Мефістофель
Я, правда, звик собі інкогніто ходить;
Та хоч-не-хоч, в цей день слід
   орденом світить.
Підв'язки в нас не знає тут ніхто,
Зате шанує всяк це кінське копито.
Он бачиш слимака? Випручуючи ріжки,
До нас підповзує плазьма,
Мене вже він рознюхав трішки...
Втаїтися тут способу нема.
Ходім, обійдем всю громаду тую;
Ти женихайсь, а я постаростую.
(До деяких, що сидять біля погаслого багаття).
Панове старики, чого ви сіли скраю?
Всередині я вам повеселитись раю,
Між молоді, в розгульнім сум’ятті;
Насидитесь і дома в самоті.
   Генерал
Служить народу — шкода праці!
Хоч як рятуй його в біді,
А як в жінок, то так і в націй —
Завсіди зверху молоді.
   Міністр
Тепер не той пішов вже чоловік!
Де старина та люба-мила?
Коли у нас була вся сила,
То справді золотий був вік.
Вискочень
І ми були мов не дурні,
Повсюди руки нагрівали;
Та в цій крутні, у цій вертні
І те, що мали, ми втеряли.
Письменник
І хто тепер читав би твір
Поважного якогось змісту?
Не втрапиш ти ніяк, повір
На молодь, надто гонористу.
Мефістофель
(являючись на мить старезним дідом)
На суд страшний іти всім скоро доведеться,
Бо я в останній раз на шабаш ось бреду;
160
Як я вже на тонку пряду,
То й світ небавом западеться.
Відьма-перекупка
Панове, прошу, не минайте!
Погляньте пильно на мій крам!
Такої знайди, так і знайте,
Ніде більш не надибать вам.
Нема нічого в мене в ятці,
Щоб без заслуг якихсь було;
Все наше, нічого бояться,
Усе колись робило зло.
Кинджали всі не раз багрились кров'ю,
Бокали всі трутизни пал лили
В тіла при повному здоров’ю;
Убори всі дівчат з пуття звели,
Усі мечі або вчинили зраду,
Або противника підступно вбили ззаду.
Мефістофель
Б, тітко! Зваж ти на вимоги ринку.
Те, що було, те загуло!
Сховай кудись свою старинку,
Нове б нас дужче притягло!
   Фауст
Ну й шарварок — аж голова дуріє...
Це ярмарок, чи що, кругом шаліє?
Мефістофель
Все стовпище угору підступає;
Не ти його, воно тебе рушає.
   Фауст
То хто стоїть?
Мефістофель
Пригляньсь, Ліліт.
   Фауст
Яка Ліліт?
Мефістофель
Адама перша жінка.
Пустила коси вітру на розпліт —
Ото її єдина одежинка.
6 І—53	161
Як в них вона заплута юнака,
То вже не скоро бідного пуска.
   Фауст
Он дві сидять — стара і молода.
Мабуть, натанцювались досить.
Мефістофель
Сьогодні так сидіть не випада.
Ходім до них! Мене до танцю зносить.
Фауст
(танцюючи з молодою)
Колись приснилися мені
Два яблучка на яблуні;
Два яблучка висять-блищать,
І я поліз, щоб їх зірвать.
   Красуня
Та яблучок кортить-бо вам,
Усім Адамовим синам,
І радо я в своїм саду
Тих яблучок для вас найду.
Мефістофель
(танцюючи з бабою)
Колись приснилося мені
Старе дупло в осичині;
Хоч те дупло й гниле було,
Воно мене немов тягло.
Яга
Я б’ю низенько вам чолом,
Лицарю з кінським копитом!
Держіть готового сучка,
Коли дупло вас не ляка.
Проктофантазміст
Прокляте кодло! Як же ви посміли!
Чи ж вам не ясно з виступів моїх,
Що в привидів немає справжніх ніг?
Ви й танцювать, як люди, ще схотіли!
Красуня
(танцюючи)
Чого ж то він сюди приліз?
162
Мефістофель
Та він буває всюди й скрізь!
Як хто танцює, то він цінить.
І жоден крок йому б не існував,
Коли б його він не обгрунтував.
А як вперед ідеш, тоді його аж пінить.
Коли б іще на місці ви топтались,
Як він в млині св